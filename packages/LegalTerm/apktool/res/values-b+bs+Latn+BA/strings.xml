<?xml version="1.0" encoding="utf-8"?>
<resources>
    <string name="privacy_activity">Pravila o privatnosti kompanije HMD</string>
    <string name="privacy_context">"Pravila privatnosti kompanije HMD Global za proizvode i usluge

Datum stupanja na snagu je 1. novembar 2018.

Mi brinemo o vašoj privatnosti

Kompanija HMD Global Oy se opredijelila je posvećena poštivanju vaše privatnost i primjenjivih zakona o zaštiti podataka i privatnosti. Ova pravila privatnosti („Pravila“) opisuju način na koji prikupljamo i koristimo lične podatke u slučajevima kada je HMD kontrolor podataka ili kada se primjenjuju ova Pravila. „Lični podaci“ predstavljaju informacije povezane s vama ili drugom osobom koja se može identificirati.

Pružit ćemo vam i dodatne informacije o privatnosti koje su povezane s određenim proizvodom ili uslugom u formi Dodatka ovih Pravila i drugih napomena koje možete vidjeti tokom korištenja naših proizvoda ili usluga. Ako postoji razlika između navedenih napomena i ovih Pravila, najprije se trebaju poštivati napomene.

Uzmite si vremena da se upoznate s našim Pravilima i javite nam se ako imate pitanja.

Koje informacije prikupljamo?

Vaše lične podatke i druge informacije prikupljamo kada kupujete, koristite ili se registrujete na proizvode ili usluge, kada učestvujete u kampanjama i istraživanjima ili kada na drugi način stupate u interakciju s nama. Navedeno uključuje sljedeće kategorije:

•　Aktiviranje proizvoda i usluga. Proizvodi i usluge kompanije HMD mogu zahtijevati elektronsko aktiviranje prilikom koje se kompaniji HMD šalju informacije o vrsti vašeg uređaja i aplikacije te informacije o jedinstvenim identifikatorima uređaja, aplikacije i mreže.

•　Korištenje proizvoda i usluga.

　o　Kada pristupate našim uslugama na mreži, naši web serveri automatski kreiraju zapise o vašoj posjeti. Ovi zapisi obično sadrže IP adresu, vrijeme pristupa, web lokacije s kojih ste upućeni, stranice koje ste posjetili, veze i funkcije koje ste koristili, sadržaj koji ste pregledavali ili zahtijevali, vrstu preglednika ili aplikacije, jezik te druge slične informacije. Naše aplikacije mogu s vremena na vrijeme kontaktirati naše servere, npr. da bi provjerile ažuriranja ili nam poslali informacije povezane s korištenjem usluge.

　o　Programi poboljšanja. Možemo vas pozvati da se dobrovoljno pridružite programima istraživanja ili poboljšanja proizvoda i usluga te ćemo tada prikupljati detaljnije informacije. Za više informacija, pogledajte naš Dodatak programu korisničkog doživljaja.

　o　Podaci o pozicioniranju i lokaciji. Usluge zasnovane na lokaciji određuju vašu tačnu ili približnu lokaciju korištenjem satelita, mobilne, Wi-Fi ili druge mreže na osnovu metoda pozicioniranja. Navedene tehnologije mogu uključivati dijeljenje podataka o vašoj lokaciji i jedinstvenim identifikatorima uređaja i mobilne, Wi-Fi ili druge mreže s kompanijom HMD. Ove informacije ne koristimo da bismo vas lično identificirali bez vašeg pristanka.

•　Informacije koje nam dostavljate. Kada kupujete, kreirate račun, zahtijevate usluge, učestvujete u istraživanju i kampanjama ili na drugi način stupate u interakciju s nama, od vas možemo tražiti informacije kao što su vaše ime, adresa e-pošte, broj telefona, naziv i broj ulice, korisnička imena i lozinke, povratne informacije, informacije povezane s vašim uređajima, vaše godište, spol i jezik, broj bankovnog računa, detalji o kreditnoj kartici i druge slične finansijske informacije. Vodimo i evidenciju o vašim pristancima, preferencama i postavkama koje su npr. povezane s podacima o lokaciji, oglašavanju i dijeljenju ličnih podataka.

•　Informacije koje primamo iz izvora trećih strana. Određene informacije primamo od usluga društvenih mreža trećih strana, kao što su informacije o vašoj prijavi na račun pomoću detalja za prijavu na račun društvene mreže. Za više informacija, pogledajte naš Dodatak za račune na Nokia telefonima.

•　Vaše transakcije s nama. Vodimo evidenciju o vašim kupovinama, preuzimanjima, sadržaju koji nam dostavljate, vašim zahtjevima, proizvodima i uslugama koji su vam pruženi, detaljima o plaćanju i isporuci, vašim kontaktima i komunikaciji te drugim interakcijama s nama. U skladu s mjerodavnim zakonom možemo voditi evidenciju o vašoj komunikaciji s našom korisničkom podrškom ili drugim sličnim kontakt tačkama.

Zašto obrađujemo lične podatke?

HMD može obrađivati vaše lične podatke u sljedeće svrhe. Istovremeno se mogu primjenjivati jedna ili više svrha.

•　Pružanje proizvoda i usluga. Vaše lične podatke koristimo da bismo vam pružili naše proizvode i usluge, obradili vaše zahtjeve te na druge načine koji mogu biti potrebni za izvršavanje ugovora između vas i kompanije HMD, da bismo osigurali funkcionalnost i sigurnost naših proizvoda i usluga, da bismo vas identificirali te da bismo spriječili i istražili prevare i druge zloupotrebe. Na primjer, podatke o aktiviranju uređaja koristimo radi aktiviranja garancije na uređaj i pružanja povezanih usluga korisničke podrške.

•　Personalizacija proizvoda i usluga. Vaše lične podatke koristimo za personaliziranje naših proizvoda i usluga koje koristite i za pružanje relevantnijih usluga koje se podudaraju s vašim profilom i interesovanjima, kao što su npr. davanje preporuka i prikazivanje prilagođenog sadržaja na našim uslugama.

•　Računi. Neke usluge zahtijevaju račun da bi vam pomogle pri upravljanju vašim sadržajima i preferencama. Za više informacija, pogledajte naš Dodatak za račune na Nokia telefonima.

•　Razvoj proizvoda i usluga. Vaše lične podatke koristimo za razvoj naših proizvoda, usluga, korisničke podrške te prodajnog i marketinškog sektora. Na primjer, možete se pridružiti našem Programu korisničkog doživljaja da biste nam pružili svoje lične podatke u svrhe poboljšanja kvaliteta i performansi naših proizvoda i usluga. Za više informacija o načinu našeg korištenja vaših ličnih podataka u svrhe razvoja naših proizvoda i usluga, pogledajte naš Dodatak korisničkom doživljaju. Prikupljene lične podatke povezane s vašim korištenjem određenog proizvoda i/ili usluge kompanije HMD možemo povezati s drugim ličnim podacima koje posjedujemo o vama, osim kada su dati lični podaci prikupljeni u druge svrhe.

•　Komunikacija s vama. Vaše lične podatke koristimo da bismo komunicirali s vama, npr. da bismo vas obavijestili o promjenama naših usluga ili da bismo vam poslali važna upozorenja i druge slične napomene povezane s našim proizvodima i/ili uslugama te da bismo vas kontaktirali po pitanjima koja se tiču korisničke službe. Za više informacija o načinu našeg korištenja vaših ličnih podataka u svrhe pružanja naših usluga korisničke podrške, pogledajte naš Dodatak za brigu o Nokia mobilnom uređaju.

•　Oglašavanje. Možemo vas kontaktirati da bismo vas obavijestili o novim proizvodima, uslugama ili promocijama koje nudimo i u slučaju sprovođenja istraživanja tržišta ako imamo vaš pristanak ili ako je to na drugačiji način dozvoljeno. Vaše lične podatke možemo koristiti za personaliziranje naših ponuda, pružanje relevantnijih usluga koje se podudaraju s vašim profilom i interesovanjima, u svrhe oglašavanja, npr. prikazivanje prilagođenog sadržaja na našim uslugama te radi pružanja preporuka o dodacima. Navedeno može uključivati prikazivanje sadržaja kompanije HMD i trećih strana.

Na kojim se osnovama zasniva obrađivanje?

Kompanija HMD obrađuje vaše lične podatke samo kada ima zakonsko pravo na to. Obrađivanje se zasniva na sljedećim zakonskim osnovama:

•　Ugovor. Obrađivanje vaših ličnih podataka je potrebno radi izvršavanja ugovora između vas i kompanije HMD. Vaše lične podatke koristimo da bismo vam pružali naše proizvode i usluge te da bismo osigurali njihovu funkcionalnost i sigurnost. Ako nam ne pružite potrebne informacije, nećemo vam moći pružiti proizvod ili uslugu. Ugovor predstavlja osnovu obrađivanja u slučajevima kada npr.

　o　prikupljamo potrebne lične podatke radi obrađivanja plaćanja i isporuke vaših kupovina.

　o　komuniciramo s vama da bismo vas između ostalog obavijestili o ažuriranjima softvera, da bismo vam poslali važna upozorenja i druge važne napomene povezane s našim proizvodima i/ili uslugama te da bismo vas kontaktirali po pitanjima koja se tiču korisničke službe.

•　Pravni interes.  Kompanija HMD obrađuje lične podatke kada je to potrebno u svrhe ostvarivanja vlastitih pravnih interesa. Pravni interes se odnosi na zakoniti interes kompanije HMD koji mu je od značaja. Vaša prava se u postupcima obrađivanja zasnovanim na pravnom interesu uzimaju u obzir i balansiraju s interesima kompanije HMD. Kontaktirajte nas da ostvarite uvid u dodatne informacije o balansiranju. Imate pravo da odbijete obrađivanje zasnovano na pravnom interesu. O svojim pravima i načinu na koji nas možete kontaktirati pročitajte više u odjeljku „Koja su vaša prava?“. Pravni interes predstavlja osnovu obrađivanja u slučajevima kada npr.

　o　elektronski aktivirate proizvode i usluge kompanije HMD i kada se informacije o vrsti vašeg uređaja i aplikaciji, kao i jedinstveni identifikatori uređaja, aplikacije, mreže i pretplate šalju kompaniji HMD.

　o　vas kontaktiramo da bismo vas obavijestili o novim proizvodima ili uslugama sličnim onima koje ste prethodno od nas preuzeli.

　o　Vaše lične podatke možemo koristiti za personaliziranje naših ponuda i pružanje relevantnijih usluga koje se podudaraju s vašim profilom i interesovanjima, npr. za pružanje preporuka i prikazivanje prilagođenog sadržaja i oglašavanja na našim uslugama. Navedeno može uključivati prikazivanje sadržaja trećih strana.

　o　Analiziramo informacije o vašim interesovanjima, ponašanje pri kupovini i povratne informacije da bismo razvijali naše poslovanje, proizvode i usluge.

　o　Obrađujemo lične podatke da bismo spriječili i istražili prevare i druge zloupotrebe te da bismo branili pravne interese kompanije HMD, npr. u parničnim ili krivičnim postupcima.

•　Saglasnost. Obrađivanje vaših ličnih podataka se može zasnivati na vašoj saglasnosti. U takvim slučajevima ćemo od vas tražiti saglasnost prije obrađivanja ličnih podataka. Davanje saglasnosti je dobrovoljno, a imate i mogućnost povlačenja saglasnosti u svakom trenutku. Povlačenje saglasnosti ne utiče na zakonitost obrađivanja zasnovanog na saglasnosti datoj prije povlačenja. Vodimo evidenciju o vašim pristancima, preferencama i postavkama koje su npr. povezane s podacima o oglašavanju, lokaciji i dijeljenju ličnih podataka. Saglasnost predstavlja osnovu obrađivanja u sljedećim situacijama:

　o　Učestvujete u Programu korisničkog doživljaja, a mi prikupljamo detalje o vašem korištenju određenog proizvoda i/ili usluge kompanije HMD. Podatke koristimo da bismo poboljšali naše proizvode i usluge. Saglasnost možete povući u postavkama uređaja. Za više informacija, pogledajte naš Dodatak programu korisničkog doživljaja.

　o　Pretplaćeni ste na naš spisak primalaca e-pošte da biste saznali o novim proizvodima, uslugama i promocijama. Saglasnost za prijem oglašavanja možete povući korištenjem veze za otkazivanje pretplate na dnu biltena.

　o　Usluga zahtijeva račun da bi vam pomogla pri upravljanju vašim sadržajima i preferencama. Saglasnostima za obrađivanje možete upravljati u postavkama svog računa.

　o　Korištenje proizvoda i usluga kompanije HMD može uključivati korištenje podataka o lokaciji koje je zasnovano na vašem pristanku. Saglasnost za obrađivanje podataka o lokaciji možete povući u postavkama uređaja ili aplikacije.

•　Pravne obaveze. Kompanija HMD može obrađivati vaše lične podatke u svrhe ispunjavanja pravnih zahtjeva kojima ona podliježe. Kompanija HMD može npr. imati pravnu obavezu da otkrije vaše lične podatke prema zahtjevu ovlaštenog organa.

Dijelimo li lične podatke?

Lične podatke ne prodajemo, ne dajemo u najam niti iznajmljujemo trećim stranama. Vaše lične podatke otkrivamo trećim stranama samo u sljedećim slučajevima:

•　HMD kompanije i ovlaštene treće strane. Vaše lične podatke možemo dijeliti s drugim HMD kompanijama ili ovlaštenim trećim stranama koje obrađuju lične podatke u ime kompanije HMD u svrhe opisane u ovim Pravilima. Navedeno može npr. uključivati plaćanje putem davaoca mrežne usluge ili drugim putem, isporuku vaših kupovina, pružanje usluga i korisničke podrške, upravljanje korisničkim podacima i njihovu analizu, provjeru kredita i sprovođenje istraživanja. Nakon kupovine proizvoda kompanije HMD, informacije možemo razmjenjivati s vašim davaocem mrežne usluge. Navedene treće strane nemaju dozvolu za korištenje vaših ličnih podataka u bilo koje druge svrhe. Od njih tražimo da dosljedno poštuju ova Pravila i da koriste odgovarajuće sigurnosne mjere radi zaštite vaših ličnih podataka.

•　Oglašavanje. Vaše lične podatke možemo dijeliti s našim marketinškim partnerima radi npr. upravljanja marketinškim kampanjama. S našim partnerima možemo sprovoditi zajedničke marketinške i druge komunikacijske programe. Da bismo izbjegli dupliciranu i nepotrebnu komunikaciju te da bismo prilagodili poruku vama, informacije koje je prikupila kompanija HMD možemo spajati s informacijama koje je prikupio partner, kada je to zakonski dozvoljeno. Naši marketinški partneri nemaju dozvolu za korištenje vaših ličnih podataka u bilo koje druge svrhe. Od njih tražimo da dosljedno poštuju ova Pravila i da koriste odgovarajuće sigurnosne mjere radi zaštite vaših ličnih podataka.

•　Međunarodni prenos ličnih podataka. Naši proizvodi i usluge se pružaju putem resursa i servera koji su locirani u raznim državama i regijama širom svijeta, uključujući Evropsku uniju, Sjedinjene Američke Države, Singapur i Kinu. Stoga se vaši lični podaci mogu prenositi preko međunarodnih granica, izvan države u kojoj koristite naše proizvode i usluge, uključujući zemlje izvan Evropskog ekonomskog prostora (EEA) koje nemaju zakone koji omogućavaju specifičnu zaštitu ličnih podataka ili koje imaju drugačije pravne norme o zaštiti podataka. U takvim slučajevima osiguravamo postojanje pravne osnove za dati prenos i odgovarajuće zaštite vaših ličnih podataka u skladu s mjerodavnim zakonom, npr. korištenjem standardnih sporazuma koje su odobrili nadležni organi (kada je to potrebno) i zahtijevanjem korištenja drugih odgovarajućih tehničkih i organizacijskih mjera zaštite informacija.

•　Obavezno otkrivanje podataka. Možemo biti prinuđeni otkriti vaše lične podatke određenim nadležnim organima ili drugim trećim stranama, npr. sigurnosnim agencijama zemalja u kojima poslujemo mi ili treće strane u naše ime. Vaše lične podatke možemo otkrivati i na drugi način obrađivati u skladu s mjerodavnim zakonom da bismo branili pravne interese kompanije HMD, npr. u parničnim ili krivičnim postupcima.

•　Spajanje ili kupovina. Ako odlučimo da prodamo, kupimo, spojimo ili na drugi način izvršimo reorganizaciju naših poslovanja u određenim zemljama, ovaj postupak može uključivati otkrivanje vaših ličnih podataka potencijalnim ili stvarnim kupcima i njihovim oglašivačima ili prijem ličnih podataka od prodavača i njihovih oglašivača.

Na koji način postupamo s privatnošću djece?

Proizvodi i usluge kompanije HMD su uobičajeno namijenjeni općoj populaciji. Kompanija HMD ne prikuplja svjesno informacije o djeci bez saglasnosti njihovih roditelja ili staratelja.

Koje korake poduzimamo u zaštiti ličnih podataka?

Privatnost i sigurnost predstavljaju ključna razmatranja tokom kreiranja i isporuke naših proizvoda i usluga. Odredili smo specifične odgovornosti da bismo adresirali pitanja privatnosti i sigurnosti. Naša interna pravila i smjernice sprovodimo putem odgovarajućeg odabira aktivnosti, uključujući proaktivno i reaktivno upravljanje rizicima, tehnike za sigurnost i privatnost, edukaciju i procjenu. Poduzimamo odgovarajuće korake da bismo adresirali sigurnost na mreži, fizičku sigurnost, rizik od gubitka podataka i druge rizike uzimajući u obzir rizik koji predstavljaju obrađivanje i priroda podataka koji se štite. Pored toga, pristup našim bazama podataka koje sadrže lične podatke ograničavamo na ovlaštene osobe koje posjeduju opravdanu potrebu za pristupom takvim informacijama.

Na koji način koristimo kolačiće? 

Kompanija HMD koristi kolačiće i druge slične tehnologije za rad i poboljšanje svojih web lokacija i ponuda. Kolačiće koristimo i za personalizaciju i prikaz oglasa. Neke web lokacije kompanije HMD koriste tehnologije oglašavanja trećih strana, kao što je DoubleClick, u svrhe pružanja oglasa.

Naše domene mogu sadržavati elemente trećih strana koji postavljaju kolačiće u ime treće strane, npr. koji se odnose na društvenu mrežu treće strane. Za više informacija o načinu na koji koristimo kolačiće, pogledajte naša Pravila o kolačićima.

Koliko dugo se zadržavaju podaci?

Poduzimamo razumne korake u ažuriranju vaših ličnih podataka te brisanju netačnih ili nepotrebnih ličnih podataka.

Periodi zadržavanja zavise od vrste podataka i usluge ili proizvoda kojih se tiču. Vrijeme zadržavanja vaših ličnih podataka se određuje u skladu sa sljedećim kriterijima:

•　Informacije o aktiviranju proizvoda i usluge (npr. jedinstveni identifikatori uređaja, aplikacije, mreže i pretplate): Podaci se zadržavaju tokom perioda garancije i 24 mjeseca nakon završetka perioda garancije.

•　Podaci Programa korisničkog doživljaja (npr. IMEI, stabilnost, status baterije): Podaci se zadržavaju šest mjeseci od dana njihovog prikupljanja ili od dana povlačenja vaše saglasnost za njihovu obradu.

•　Informacije o računu (npr. ime, adresa e-pošte, korisnička imena, lozinke): Podaci se zadržavaju dok god je aktiviran račun. Podaci će se izbrisati nakon 24-mjesečne neaktivnosti računa.

•　Informacije o kupovini (npr. evidencija kupovina i preuzimanja, broj bankovnog računa, detalji o kreditnoj kartici): Da bismo se pridržavali računovodstvenih odredbi, podaci će se zadržavati deset godina od dana prikupljanja podataka.

•　Informacije o komunikaciji i interakciji (npr. ime, e-pošta, zahtjevi): Podaci se zadržavaju 24 mjeseca od dana njihovog prikupljanja.

Pored toga, kompanija HMD podliježe pravnim obavezama za zadržavanje podataka da bi se pridržavala obaveznih zakona.

Koja su vaša prava?

Imate pravo da saznate koje lične podatke čuvamo o vama kako je navedeno u nastavku. Imate pravo na dopunu ili ažuriranje nepotpunih, netačnih ili nevažećih ličnih podataka. U određenim slučajevima imate pravo na brisanje, ograničavanje ili prenos podataka te na odbijanje obrađivanja ličnih podataka. Svoja prava možete ostvariti upravljanjem računom i odabirima putem alata za upravljanje profilom dostupnih na uređaju i našim uslugama ili tako što ćete nas kontaktirati. U nekim slučajevima, a posebno kada želite izbrisati ili zaustaviti obrađivanje ličnih podataka, ovo može značiti da vam više nećemo moći pružati usluge.

•　Pravo na pristup. Imate pravo da saznate koje lične podatke čuvamo o vama ili da primite potvrdu da ne obrađujemo podatke o vama. Svojim podacima možete pristupiti putem postavki računa. Pristup podacima možete zatražiti i putem kontakt informacija navedenih ispod.

•　Pravo na ispravku.  Imate pravo na ispravku nepotpunih ili netačnih ličnih podataka. Svoje podatke možete ispraviti i ažurirati putem postavki računa, a mi vas potičemo da to uradite s vremena na vrijeme da bi vaši lični podaci bili ažurni. Možete zatražiti i ispravku ili dopunu svojih podataka putem kontakt informacija navedenih ispod.

•　Pravo na zaborav.  U određenim slučajevima imate pravo na brisanje svojih ličnih podataka, npr. kada obrađivanje vaših ličnih podataka više nije potrebno u svrhe u koje su prikupljeni ili u slučajevima kada se obrađivanje zasniva na vašem pristanku, a vi ga želite povući i više ne postoji drugi osnov za obrađivanje. Napominjemo da podaci mogu biti potrebni za izvršavanje ugovora između vas i kompanije HMD ili kompanija HMD može imati prinudne pravne osnove za zadržavanje određenih podataka. Ako želite izbrisati navedene informacija, to će značiti da vam nećemo moći nastaviti pružati usluge. Svoje podatke možete izbrisati putem postavki računa ili putem kontakt informacija navedenih ispod.

•　Pravo na prigovor. U slučajevima kada se obrađivanje vaših ličnih podataka zasniva na pravnom interesu, imate pravo na prigovor na takvo obrađivanje. Možete zatražiti zaustavljanje obrađivanja svojih ličnih podataka u svrhe direktnog oglašavanja ili profiliranja. Pretplatu na naš bilten možete otkazati klikom na vezu za otkazivane pretplate na dnu biltena. I dalje možete primati važna upozorenja i druge važne napomene. Svoje pravo na prigovor možete ostvariti putem postavki računa ili putem kontakt informacija navedenih ispod.

•　Pravo na ograničavanje obrađivanja.  U određenim slučajevima možete imati pravo na ograničavanje obrađivanja svojih podataka. Ako ograničite obrađivanje, vaši podaci će se samo pohranjivati i više se neće obrađivati. Na primjer, ako osporite tačnost svojih podataka, imate pravo na ograničavanje obrađivanja osporenih podataka dok se ne utvrdi njihova tačnost. Svoje pravo na ograničavanje obrađivanja možete ostvariti putem kontakt informacija navedenih ispod.

•　Pravo na prenos podataka.  U slučajevima kada se obrađivanje izvršava automatskim načinima i kada se zasniva na ugovoru ili saglasnosti, imate pravo na preuzimanje podataka koje ste pružili kompaniji HMD u mašinski čitljivom formatu radi njihovog prenosa drugom kontroloru. Navedeno se može izvršiti putem postavki računa ili putem kontakt informacija navedenih ispod.

Ako ne možete direktno ostvariti svoja prava putem korištenih proizvoda i usluga kompanije HMD, kontaktirajte nas putem

•　portala za račune na Nokia telefonima: www.nokia.com/phones/sso/login

•　korisničke podrške: www.nokia.com/en_int/phones/support#contact-us

•　aplikacije za podršku na Nokia telefonu

•　pošte: HMD Global Oy, c/o Privacy, Bertel Jungin aukio 9, 02600 Espoo, Finland

Kontaktirajte nas da zatražite informacije o prenosima trećim stranama, trećim zemljama i zaštitnim mjerama navedenim iznad. Ako smatrate da je kompanija HMD, uprkos principima određenim u Pravilima privatnosti i relevantnim Dodacima, prekršila vaša prava u skladu s mjerodavnim zakonom o zaštiti podataka, imate pravo da podnesete žalbu ovlaštenom organu za zaštitu podataka.

Ko je kontrolor vaših ličnih podataka?

Kompanija HMD Global Oy je kontrolor vaših ličnih podataka kada je njihovo obrađivanje povezano s Nokia telefonom, računom na Nokia telefonu ili drugim povezanim uslugama. Naš Službenik za zaštitu podataka je Jari Koljonen.

U slučajevima koja se tiču praksi privatnosti kompanije HMD, možete nas kontaktirati i na:

HMD Global Oy, c/o Privacy, Bertel Jungin aukio 9, 02600 Espoo, Finland

Naši proizvodi ili usluge mogu sadržavati veze na web lokacije i usluge drugih kompanija koje posjeduju vlastita pravila privatnosti. Sve veze na navedene web lokacije i usluge se pružaju samo radi vaše udobnosti. Prije dostavljanja ličnih informacija trećim stranama, kompanija HMD preporučuje da se upoznate s pravilima privatnosti datih trećih strana.

Izmjene ovih Pravila privatnosti

Kompanija HMD može s vremena na vrijeme ažurirati ova Pravila da bi odražavala izmjene mjerodavnog zakona ili izmjene koje se tiču naših praksi obrađivanja ličnih podataka, a koje se odnose na naše proizvode i usluge. Izmjene ovih Pravila privatnosti su dostupne u odjeljku „Šta je izmijenjeno?“ Portala za privatnost kompanije HMD (www.nokia.com/phones/privacyportal). Na vrhu ovih Pravila navodimo i datum njihovog zadnjeg ažuriranja.

"</string>
    <string name="user_experience_activity">Dodatak Programu korisničkog doživljaja</string>
    <string name="user_experience_content">Možete pomoći kompaniji HMD Global da poboljša kvalitet i performanse Nokia telefona. Tokom vašeg učešća u Programu korisničkog doživljaja, prikupljamo tehničke informacije o vašem telefonu i uslugama te načinu njihovog rada i korištenja. &lt;br/> &lt;br/>Podaci se između ostalog koriste i za &lt;br/> &lt;br/>•　poboljšanje telefona i aplikacija &lt;br/>•　unapređenje vijeka trajanja baterije &lt;br/>•　pružanje korisnijih funkcija i usluga &lt;br/>•　personaliziranje naših proizvoda i usluga koje koristite i za pružanje relevantnijih usluga koje se podudaraju s vašim profilom i interesovanjima, kao što su npr. davanje preporuka i prikazivanje prilagođenog sadržaja i oglasa na našim uslugama. &lt;br/> &lt;br/>Prikupljene informacije između ostalog sadrže i: &lt;br/> &lt;br/>•　identifikacijski broj telefona (IMEI) &lt;br/>•　model telefona &lt;br/>•　verziju sistema telefona i aplikacije &lt;br/>•　mobilni kôd zemlje (MCC) &lt;br/>•　geografsku lokaciju (obližnju Wi-Fi pristupnu tačku ili repetitor) &lt;br/>•　Kôd mobilne mreže (MNC) &lt;br/>•　IP adresu &lt;br/>•　nivo napunjenosti baterije &lt;br/>•　instalirane aplikacije i softvere &lt;br/>•　korištene veze i funkcije &lt;br/>•　podatke o učestalosti korištenja aplikacija &lt;br/>•　informacije o prestanku rada ili greškama softvera &lt;br/> &lt;br/>Prikupljene podatke ne koristimo da bismo vas lično identificirali. Međutim, podatke o korištenju je moguće povezati s vašim telefonom na osnovu prikupljenih identifikatora uređaja, kao što je IMEI. Podaci o korištenju se povezuju s vašim telefonom samo u svrhe poboljšanja funkcionalnosti i performansi telefona i usluga te radi personaliziranja naših ponuda. Ako npr. primijetimo da mobilni telefon koristi više energije baterije, možemo preporučiti postavke koje će dovesti do uštede baterije. Prikupljene podatke možemo podijeliti s programerima aplikacija trećih strana da bismo im pomogli u poboljšanju njihovih aplikacija i usluga. Podijeljeni podaci su anonimni i ne mogu se povezati s vama ili vašim uređajem. &lt;br/> &lt;br/>Lokacija aktiviranja (GPS) se prikuplja jednom tokom aktiviranja telefona ako je korisnik pristupio Programu korisničkog doživljaja. Ako se korisnik ne pridruži Programu korisničkog doživljaja, lokacija aktiviranja (GPS) se neće prikupljati. &lt;br/> &lt;br/>Registraciju na Program korisničkog doživljaja možete poništiti u postavkama uređaja.</string>
</resources>
