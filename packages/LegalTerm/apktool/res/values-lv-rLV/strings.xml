<?xml version="1.0" encoding="utf-8"?>
<resources>
    <string name="nokia_legal_title">HMD juridiskā informācija</string>
    <string name="privacy_activity">HMD konfidencialitātes politika</string>
    <string name="privacy_context">"HMD Global izstrādājumu un pakalpojumu privātuma politika

Stājas spēkā 2018. gada 1. novembrī

Mums rūp jūsu privātums

HMD Global Oy ir apņēmušies ievērot jūsu privātumu un atbilstīgos datu aizsardzības un privātuma likumus. Šajā privātuma politikā (“Politikā”) ir aprakstīti veidi, kādos mēs apkopojam un lietojam personas datus, kad HMD ir datu pārziņi vai kad mēs atsaucamies uz šīs Politikas piemērojamību. “Personas dati” ir informācija, kas attiecas uz jums vai citu identificējamu indivīdu.

Mēs jums nodrošināsim papildu privātuma informāciju, kas ir raksturīga izstrādājumam vai pakalpojumam kā šīs Politikas papildinājumu un citus paziņojumus, kuri varētu jums parādīties, lietojot mūsu izstrādājumus vai pakalpojumus. Ja starp šādiem paziņojumiem un šo Politiku pastāv atšķirības, paziņojumi ir jāņem vērā pirmie.

Lūdzu, veltiet mirkli sava laika, lai iepazītos ar mūsu Politiku, un ziņojiet mums, ja jums radušies kādi jautājumi.

Kādu informāciju mēs apkopojam?

Mēs ievācam jūsu personas datus un citu informāciju, kad veicat pirkumu, lietojat mūsu izstrādājumus vai reģistrējaties tiem vai pakalpojumiem, piedalāties kampaņās vai pētījumos vai mijiedarbojaties ar mums kādā citā veidā. Tas ietver šādas kategorijas:

•　Izstrādājumu un pakalpojumu aktivizācija. HMD izstrādājumiem un pakalpojumiem var būt nepieciešama elektroniska aktivizācija, kuras laikā HMD tiek nosūtīta informācija par jūsu ierīces un lietotnes veidu, kā arī unikālie ierīces, lietotnes, tīkla un abonementa identifikatori.

•　Izstrādājumu un pakalpojumu lietošana. 

　o　Piekļūstot mūsu pakalpojumiem tiešsaistē, mūsu tīmekļa serveri automātiski veido ierakstus par jūsu apmeklējumu. Šie ieraksti parasti ietver IP adresi, piekļuves laiku, vietnes no kurām veidota saite, apmeklētās vietnes, izmantotās saites un iespējas, aplūkoto vai pieprasīto saturu, pārlūka vai lietotnes veidu, valodu un citu informāciju. Mūsu lietotnes var periodiski veidot sakarus ar mūsu serveriem, piemēram, lai pārbaudītu atjauninājumus vai mums nosūtītu ar pakalpojuma lietošanu saistītu informāciju. 

　o　Uzlabošanas programmas. Mēs jūs, iespējams, aicināsim brīvprātīgi pievienoties izstrādājumu un pakalpojumu uzlabošanas vai pētniecības programmās, kurās tiek apkopota detalizēta informācija. Lai iegūtu vairāk informācijas, skatiet mūsu Lietotāju pieredzes programmas papildinājumu.

　o　Pozicionēšanas un atrašanās vietas dati. Uz atrašanās vietu balstīti pakalpojumi nosaka vai nu precīzu, vai aptuveni jūsu atrašanās vietu, izmantojot satelīta, mobilās, Wi-Fi vai citas tīkla pozicionēšanas metodes. Šīs tehnoloģijas var ietvert jūsu atrašanās vietas datu un unikālo ierīču un mobilo, Wi-Fi vai citu tīkla identifikatoru apmaiņu ar HMD. Mēs neizmantojam šo informāciju, lai bez jūsu piekrišanas noteiktu jūsu identitāti.

•　Informācija, ko mums sniedzat. Izveidojot kontu, veicot pirkumu, pieprasot pakalpojumus, piedaloties pētījumā vai kampaņās vai citā veidā mijiedarbojoties ar mums, mēs varam lūgt informāciju, piemēram, jūsu vārdu, e-pasta adresi, tālruņa numuru, ielas adresi, lietotājvārdus un paroles, atsauksmes, informāciju, kas saistīta ar jūsu ierīcēm, vecumu, dzimumu un valodu, bankas konta numuru, kredītkartes informāciju un citu finanšu informāciju. Mēs arī saglabājam jūsu piekrišanas, izvēles un iestatījumus, kas saistīti, piemēram, ar atrašanās vietas datiem, mārketingu vai personas datu kopīgošanu.

•　Informācija, ko saņemam no trešo pušu avotiem. Mēs no trešo pušu sociālo tīklu pakalpojumiem saņemam noteiktu informāciju, piemēram, kad jūs pierakstāties savā kontā, izmantojot savu sociālo tīklu pierakstīšanās datus. Lai iegūtu vairāk informācijas, skatiet mūsu Nokia tālruņu konta papildinājumu.

•　Jūsu darījumi ar mums. Mēs saglabājam ierakstus par jūsu pirkumiem, lejupielādēm, saturu, ko esat mums nodrošinājuši, jūsu pieprasījumiem, jums sniegtajiem izstrādājumiem un pakalpojumiem, maksājuma un piegādes informāciju, jūsu kontaktinformāciju, saziņu un citu mijiedarbību ar mums. Mēs varam atbilstoši piemērojamiem likumiem, ierakstīt jūsu saziņu ar mūsu klientu apkalpošanas personālu vai citus tāda veida saskarsmes punktus.

Kāpēc mēs apstrādājam personas datus?

HMD var apstrādāt jūsu personas datus šādiem mērķiem. Vienlaikus var būt spēkā viens vai vairāki mērķi.

•　Izstrādājumu un pakalpojumu nodrošināšana. Mēs izmantojam jūsu personas datus, lai jums nodrošinātu visus mūsu izstrādājumus un pakalpojumus, lai apstrādātu jūsu pieprasījumus vai veiktu citas nepieciešamās darbības, lai īstenotu līgumu starp jums un HMD, lai nodrošinātu mūsu izstrādājumu un pakalpojumu funkcionalitāti un drošību, lai jūs identificētu, kā arī, lai novērstu un izmeklētu krāpšanu un citus neatbilstošas lietošanas gadījumus. Piemēram, mēs izmantojam ierīces aktivizēšanas datus, lai aktivizētu jūsu ierīces garantiju un jums nodrošinātu saistītos klientu apkalpošanas pakalpojumus. 

•　Izstrādājumu un pakalpojumu personalizēšana. Mēs izmantojam jūsu personas datus, lai personalizētu mūsu izstrādājumus un pakalpojumus, kurus izmantojat, un lai nodrošinātu jums saistītus pakalpojumus, kas atbilst jūsu raksturojumam un interesēm, piemēram, lai sniegtu ieteikumus un lai uzrādītu pielāgotu saturu mūsu pakalpojumos.

•　Konti. Dažiem pakalpojumiem ir nepieciešams konts, lai jūs varētu pārvaldīt savu saturu un izvēlētos iestatījumus. Lai iegūtu vairāk informācijas, skatiet mūsu Nokia tālruņu konta papildinājumu.

•　Izstrādājumu un pakalpojumu attīstīšana. Mēs izmantojam jūsu personas datus, lai attīstītu mūsu produktus, pakalpojumus, klientu apkalpošanu, pārdošanu un mārketingu. Piemēram, jūs varat pievienoties mūsu Lietotāju pieredzes programmai, lai mums nodrošinātu savus personas datus, lai uzlabotu mūsu izstrādājumu un pakalpojumu kvalitāti un sniegumu. Lai iegūtu vairāk informācijas par to, kā mēs izmantojam jūsu personas datus, lai attīstītu mūsu izstrādājumus un pakalpojumus, skatiet Lietotāju pieredzes papildinājumu. Mēs varam apvienot personas datus, kas iegūti saistībā ar to, ka lietojat noteiktu HMD izstrādājumu un/vai pakalpojumu, ar citiem personas datiem, kas var būt mūsu rīcībā, ja vien šādi personas dati nav tikuši apkopoti citam mērķim.

•　Saziņa ar jums. Mēs izmantojam jūsu personas datus, lai ar jums sazinātos, piemēram, lai informētu par to, ka ir mainījušies mūsu pakalpojumi, vai lai nosūtītu kritiskus brīdinājumus vai citus paziņojumus, kas saistīti ar mūsu izstrādājumiem un/vai pakalpojumiem, un, lai sazinātos ar jums nolūkos, kas saistīti ar klientu apkalpošanu. Lai iegūtu vairāk informācijas par to, kā mēs lietojam jūsu personas datus, lai nodrošinātu jums mūsu klientu apkalpošanas pakalpojumus, skatiet mūsu Nokia mobilās apkalpošanas papildinājumu.

•　Mārketings. Mēs varam ar jums sazināties, lai informētu jūs par jauniem mūsu izstrādājumiem, pakalpojumiem vai veicināšanas pasākumiem, ko varam piedāvāt, un lai veiktu tirgus izpēti, kad esam ieguvuši jūsu piekrišanu vai tā ir citā veidā atļauta. Mēs varam izmantot jūsu personas datus, lai personalizētu mūsu piedāvājumu un lai nodrošinātu atbilstošākus pakalpojumus, kas atbilst jūsu raksturojumam, interesēm, mārketinga nolūkos, piemēram, lai rādītu mūsu pakalpojumiem pielāgotu saturu un sniegtu ieteikumus par piederumiem. Tas var ietvert HMD un trešo pušu satura uzrādīšanu.

Kāds ir apstrādes pamatojums?

HMD apstrādā jūsu personas datus vienīgi tad, kad tas ir saskaņā ar likumiem. Apstrāde pamatojas šādos apsvērumos:

•　Līgumsaistības. Jūsu personas datu apstrāde ir nepieciešama, lai īstenotu līgumu starp jums un HMD. Mēs izmantojam jūsu personas datus, lai jums nodrošinātu mūsu izstrādājumus un pakalpojumus un lai nodrošinātu to funkcionalitāti un drošību. Ja mums neiesniedzat nepieciešamo informāciju, tas nozīmē, ka nevaram nodrošināt izstrādājumu vai pakalpojumu. Līgums ir apstrādes pamats, piemēram, gadījumā, ja

　o　Mēs ievācam nepieciešamos personas datus, lai apstrādātu maksājumu un piegādātu jūsu pirkumus.

　o　Mēs ar jums sazināmies, lai, piemēram, informētu par programmatūras atjauninājumiem, lai nosūtītu kritiskus brīdinājumus un citus svarīgus paziņojumus, kas attiecas uz mūsu izstrādājumiem un/vai pakalpojumiem, un lai sazinātos ar jums klientu apkalpošanas nolūkos.

•　Likumiskās intereses.  HMD apstrādā personas datus, ja tas ir nepieciešams HMD likumisko interešu nolūkos. Likumiskās intereses ir intereses, kas ir likumīgas un būtiskas HMD. Veicot apstrādes darbības, pamatojoties uz likumiskām interesēm, jūsu tiesības tiek ņemtas vērā un līdzsvarotas ar HMD interesēm. Jūs varat iegūt vairāk informācijas par līdzsvarošanas pārbaudēm, sazinoties ar mums. Jums ir tiesības iebilst pret likumiskajās interesēs pamatotu datu apstrādi. Uzziniet vairāk par savām tiesībām un to, kā ar mums sazināties, sadaļā “Kādas ir jūsu tiesības?” Likumiskās intereses ir apstrādes pamats, piemēram, šādos gadījumos:

　o　Jūs elektroniski aktivizējat HMD produktus un pakalpojumus, un HMD tiek nosūtīts jūsu ierīces un lietotnes veids, kā arī unikālie ierīces, lietotnes, tīkla un abonementa identifikatori.

　o　Mēs ar jums sazināmies, lai informētu jūs par jauniem līdzīgiem izstrādājumiem vai pakalpojumiem, kurus esat iepriekš ieguvuši no mums.

　o　Mēs varam izmantot jūsu personas datus, lai personalizētu mūsu piedāvājumu un lai jums nodrošinātu atbilstošākus pakalpojumus, kas saskan ar jūsu raksturojumu un interesēm, piemēram, lai mūsu pakalpojumos uzrādītu personalizētu saturu un mārketingu. Tas var ietvert trešo pušu saturu.

　o　Mēs analizējam informāciju par jūsu interesēm, pirkšanas paradumiem un atsauksmēm, lai attīstītu mūsu biznesa darbības, izstrādājumus un pakalpojumus.

　o　Saskaņā ar piemērojamiem tiesību aktiem varam arī atklāt un citādi apstrādāt jūsu personas datus, lai aizstāvētu HMD likumīgās intereses, piemēram, krimināllietu vai civillietu tiesas procesā.

•　Piekrišana. Jūsu personas datu apstrāde tiek veikta, pamatojoties uz jūsu piekrišanu. Šādās situācijās mēs pirms personas datu apstrādes lūdzam jūsu piekrišanu. Piekrišanas sniegšana vienmēr ir brīvprātīga, un jums ir iespēja jebkurā laikā savu piekrišanu atsaukt. Piekrišanas atsaukšana neietekmē apstrādes likumību, pamatojoties uz piekrišanu, kas sniegta pirms atsaukšanas. Mēs uzturam ierakstus par jūsu piekrišanām, izvēlēm un iestatījumiem, kas attiecas, piemēram, uz mārketingu, atrašanās vietas datiem vai personas datu kopīgošanu. Piekrišana ir datu apstrādes pamats šādās situācijās:

　o　Jūs piedalāties Lietotāja pieredzes programmā, un mēs ievācam datus par to, kā jūs izmantojat kādu noteiktu HMD izstrādājumu un/vai pakalpojumu. Mēs izmantojam datus, lai uzlabotu mūsu izstrādājumus un pakalpojumus. Jūs varat atsaukt savu piekrišanu savas ierīces iestatījumu sadaļā. Lai iegūtu vairāk informācijas, lūdzu, skatiet mūsu Lietotāja pieredzes programmas papildinājumu.

　o　Jūs piesakāties mūsu vēstkopai, lai uzzinātu jaunumus par izstrādājumiem, pakalpojumiem un veicināšanas pasākumiem. Jūs varat atsaukt savu piekrišanu mārketinga aktivitātēm, izmantojot abonementa atsaukšanas saiti, kas atrodas informatīvā ziņojuma lejasdaļā.

　o　Pakalpojumam ir nepieciešams konts, lai jūs varētu pārvaldīt savu saturu un izvēles. Jūs varat pārvaldīt savas piekrišanas datu apstrādei, izmantojot sava konta iestatījumu sadaļu.

　o　HMD izstrādājumu un pakalpojumu lietošana var ietvert atrašanās vietas datu izmantošanu, pamatojoties uz jūsu piekrišanu. Jūs varat atsaukt savu piekrišanu atrašanās vietas datu apstrādei, izmantojot savas ierīces vai lietotnes iestatījumu sadaļu.

•　Juridiskās saistības. HMD var būt nepieciešams apstrādāt jūsu personas datus, lai ievērotu juridiskās prasības, kas attiecas uz HMD. Piemēram, HMD var būt juridisks pienākums pēc pieprasījuma atklāt jūsu personas datus valsts iestādēm.

Vai mēs kopīgojam personas datus?

Mēs nepārdodam, neaizdodam un neiznomājam jūsu personas datus trešajām pusēm. Mēs izpaužam jūsu personas datus trešajām pusēm vienīgi šādās situācijās:

•　HMD uzņēmumi un pilnvarotas trešās puses. Mēs varam kopīgot jūsu personas datus ar citiem HMD uzņēmumiem vai pilnvarotām trešajām pusēm, kas apstrādā personas datus HMD labā nolūko, kas izklāstīti šajā Politikā. Tas var ietvert, piemēram, norēķinus caur jūsu tīkla pakalpojumu sniedzēju vai citā veidā, jūsu pirkumu piegādi, pakalpojumu nodrošināšanu, tostarp, klientu apkalpošanu, patērētāju datu pārvaldi un analīzi, kredītu pārbaudes un pētījumu veikšanu. Iegādājoties HMD izstrādājums, mums var rasties nepieciešamība veikt informācijas apmaiņu ar jūsu tīkla pakalpojumu sniedzēju. Šīm trešajām pusēm nav atļauts izmantot jūsu personas datus kādos citos nolūkos. Mēs tiem lūdzam rīkoties saskaņā ar šo Politiku un īstenot atbilstošus drošības pasākumus, lai aizsargātu jūsu personas datus.

•　Mārketings. Mēs varam kopīgot jūsu personas datus ar mūsu mārketinga partneriem, piemēram, lai vadītu mārketinga kampaņas. Mēs ar saviem partneriem varam īstenot kopīgo mārketingu un cita veida komunikāciju. Lai izvairītos no dublēšanās vai liekas saziņas un lai pielāgotu jums sūtīto ziņojumu, mums var rasties nepieciešamība saskaņot HMD iegūto informāciju ar to, ko ir ieguvuši partneri situācijās, kad tas ir saskaņā ar likumiem. Mūsu mārketinga partneriem nav atļauts izmantot jūsu personas datus jebkādiem citiem nolūkiem. Mēs tiem lūdzam rīkoties saskaņā ar šo Politiku un īstenot atbilstošus drošības pasākumus, lai aizsargātu jūsu personas datus.

•　Personas datu starptautiska pārsūtīšana. Mūsu izstrādājumi un pakalpojumi tiek nodrošināti, izmantojot resursus un serverus, kas atrodas dažādās valstīs un reģionos visā pasaulē, tostarp Eiropas Savienībā, Amerikas Savienotajās Valstīs, Singapūrā un Ķīnā. Tādējādi jūsu personas dati var tikt pārsūtīti pāri starptautiskajām robežām ārpus valsts, kura izmantojat mūsu izstrādājumus un pakalpojumus, tostarp uz valstīm, kas atrodas ārpus Eiropas Ekonomikas zonas (EEZ) un kurās nav likumu, kas nodrošinātu specifisku personas datu aizsardzību, vai kurās uz datu aizsardzību attiecas atšķirīgi likumi. Šādos gadījumos mēs nodrošinām to, ka šādai pārsūtīšanai ir likumisks pamats un ka tiek nodrošināta atbilstoša jūsu personas datu aizsardzība, kā to pieprasa atbilstošais likums, piemēram, ievērojot standarta vienošanās, kuras ir apstiprinājušas atbilstīgās iestādes (ja nepieciešams) un pieprasot īstenot citus atbilstīgus tehniskos un organizatoriskos informācijas drošības pasākumus.

•　Pienākums atklāt informāciju. Saskaņā ar tiesību aktiem mums var būt jāatklāj jūsu personas dati noteiktām iestādēm vai trešajām pusēm, piemēram, tiesībsargājošām iestādēm, valstīs, kurās mēs vai kāda trešā puse mūsu vārdā veic darbību. Saskaņā ar piemērojamiem tiesību aktiem varam arī atklāt un citādi apstrādāt jūsu personas datus, lai aizstāvētu HMD likumīgās intereses, piemēram, krimināllietu vai civillietu tiesas procesā.

•　Apvienošanās un iegūšana. Ja mēs nolemjam pārdod, iegadāties, apvienot vai kā citādi reorganizēt savus uzņēmumus noteiktās valstīs, šī procesa ietvaros varam atklāt personu datus iespējamiem vai faktiskiem pircējiem un konsultantiem vai saņemt personu informāciju no pārdevējiem un viņu konsultantiem.

Kā tiek nodrošināta bērnu konfidencialitāte?

HMD produkti un pakalpojumi parasti ir paredzēti plašai mērķauditorijai. HMD bez vecāku vai aizbildņu piekrišanas apzināti neapkopo informāciju par bērniem.

Kādas darbības tiek veiktas, lai aizsargātu personas datus?

Veidojot un piegādājot produktus un pakalpojumus, mūsu galvenie apsvērumi ir konfidencialitāte un drošība. Esam piešķīruši konkrētus pienākumus, lai risinātu konfidencialitātes un drošības problēmas. Iekšējās politikas un nostādnes tiek ieviestas, izvēloties atbilstošas darbības, tostarp preventīvu un reaģēšanas riska pārvaldību, drošības un konfidencialitātes tehnoloģiju izstrādi, apmācības un novērtēšanu. Mēs atbilstoši rīkojamies, lai risinātu ar drošību tiešsaistē, fizisko drošību un datu zaudēšanas risku, kā arī citiem šādiem riskiem saistītus jautājumus, ņemot vērā risku, ko rada aizsargāto datu veids un apstrāde. Mēs arī ierobežojam piekļuvi mūsu datu bāzēm, kurās tiek glabāti personu dati. Tām var piekļūt tikai pilnvarotas personas, kurām ir pamatota nepieciešamība piekļūt šādai informācijai.

Kā mēs izmantojam sīkfailus? 

HMD izmanto sīkfailus un citas līdzīgas tehnoloģijas, lai nodrošinātu vietņu un piedāvājumu darbību un uzlabotu tos. Sīkfaili tiek izmantoti arī satura personalizēšanai un reklāmu rādīšanai. Dažās HMD vietnēs reklāmu rādīšanai tiek izmantotas trešās puses reklamēšanas tehnoloģijas, piemēram, DoubleClick.

Mūsu domēnos var būt ietverti trešās puses elementi, kas iestata sīkfailus trešās puses vārdā, piemēram, saistībā ar trešās puses sociālo tīklu. Plašāku informāciju par to, kā mēs izmantojam sīkfailus, skatiet mūsu sīkfailu politikā.

Cik ilgi dati tiek glabāti?

Mēs veicam nepieciešamās darbības, lai nodrošinātu, ka mūsu rīcībā esošie personu dati ir precīzi, un dzēstu nepareizus vai nevajadzīgus personu datus.

Glabāšanas periodi atšķiras atkarība no datu veida un attiecīga produkta vai pakalpojuma. Jūsu personas datu glabāšanas ilgums tiek noteikts atbilstoši tālāk minētajiem kritērijiem.

•　Produkta un pakalpojuma aktivizācijas informācija (piemēram, ierīces, lietotnes, tīkla un abonementa unikālie identifikatori): Dati tiek glabāti garantijas perioda laikā un 24 mēnešus pēc garantijas perioda beigām.

•　Lietotāju pieredzes programmas dati (piemēram, IMEI, stabilitāte, akumulatora statuss): Dati tie glabāti 6 mēnešus pēc to apkopošanas vai brīdim, kad atsaucat piekrišanu datu apstrādei.

•　Konta informācija (piemēram, vārds un uzvārds, e-pasta adrese, lietotājvārdi, paroles): Dati tiek glabāti, kamēr konts ir aktīvs. Ja konts nav bijis aktīvs 24 mēnešus, dati tiek dzēsti.

•　Iegādes informācija (piemēram, pirkumu un lejupielāžu dokumenti, bankas konta numurs, kredītkartes informācija): Lai nodrošinātu atbilstību grāmatvedības noteikumiem, dati pēc to apkopošanas tiek glabāti 10 gadus.

•　Saziņas un mijiedarbības informācija (piemēram, vārds un uzvārds, e-pasta adrese, pieprasījumi): Pēc datu apkopošanas tie tiek glabāti 24 mēnešus.

Lai nodrošinātu atbilstību obligātajiem tiesību aktiem, HMD ir jāievēro juridiskās saistības par datu glabāšanu.

Kādas ir jūsu tiesības?

Jums ir tiesības zināt, kādi jūsu personas dati ir mūsu rīcībā, kā norādīts tālāk. Jums ir tiesības pieprasīt nepilnīgu, nepareizu vai novecojušu personas datu papildināšanu vai atjaunināšanu. Noteiktos gadījumos jums ir tiesības uz datu dzēšanu, ierobežošanu vai pārnesamību vai arī tiesības iebilst pret jūsu personas datu apstrādi. Tiesības varat izmantot, pārvaldot savu kontu un izvēli pieejamos profila pārvaldības rīkos savā ierīcē vai mūsu pakalpojumos vai arī sazinoties ar mums. Dažos gadījumos, īpaši, ja vēlaties, lai jūsu personas dati tiktu dzēsti vai tiktu pārtraukta to apstrāde, mēs, iespējams, vairs nevarēsim jums sniegt pakalpojumus.

•　Piekļuves tiesības. Jums ir tiesības zināt, kādi jūsu personas dati ir mūsu rīcībā, vai saņemt apstiprinājumu, ka neapstrādājam datus par jums. Saviem datiem varat piekļūt konta iestatījumos. Varat arī pieprasīt piekļuvi datiem, izmantojot tālāk atrodamo kontaktinformāciju.

•　Tiesības uz labošanu.  Jums ir tiesības pieprasīt nepilnīgu vai nepareizu personas datu labošanu. Savus datus varat labot un atjaunināt konta iestatījumos, un mēs iesakām laiku pa laikam to darīt, lai garantētu, ka personas dati ir aktuāli. Varat arī pieprasīt datu labošanu vai papildināšanu, izmantojot tālāk atrodamo kontaktinformāciju.

•　Tiesības tikt aizmirstam.  Noteiktās situācijās jums ir tiesības pieprasīt savu personas datu dzēšanu, piemēram, ja datu apstrāde to sākotnējā apkopošanas nolūkā vairs nav nepieciešama vai apstrādes pamatā ir jūsu piekrišana, kuru jūs vēlaties atsaukt, un datu apstrādei nav cita pamata. Lūdzu, ņemiet vēra, ka dati var būt nepieciešami, lai izpildītu līgumu starp jums un HMD, vai HMD var būt pārliecinošs likumīgs pamatojums noteiktu datu glabāšanai. Ja vēlaties dzēst šādu informāciju, tas nozīmē, ka, iespējams, nevarēsim turpmāk jums sniegt pakalpojumus. Jūs varat dzēst datus sava konta iestatījumos vai izmantojot tālāk atrodamo kontaktinformāciju.

•　Tiesības iebilst. Ja jūsu personas datu apstrādes pamatā ir likumīgas intereses, jums ir tiesības iebilst šādai datu apstrādei. Varat pieprasīt, lai mēs pārtrauktu jūsu personas datu apstrādi tiešā mārketinga vai profila veidošanas nolūkos. Varat anulēt mūsu informatīvā biļetena abonementu, ziņojumu apakšā noklikšķinot uz saites Anulēt abonementu. Jums joprojām var tikt nosūtīti kritiski brīdinājumi un citi svarīgi paziņojumi. Jūs varat izmantot tiesības iebilst sava konta iestatījumos vai lietojot tālāk atrodamo kontaktinformāciju.

•　Tiesības uz apstrādes ierobežošanu.  Noteiktās situācijas jums var būt tiesības ierobežot jūsu datu apstrādi. Ja apstrāde ir ierobežota, dati tiks tikai glabāti, bet ne turpmāk apstrādāti. Piemēram, ja apstrīdat datu precizitāti, jums ir tiesības pieprasīt apstrīdēto datu apstrādes ierobežojumu, līdz ir nodrošināta datu precizitāte. Jūs varat izmantot tiesības ierobežot apstrādi konta iestatījumos vai lietojot tālāk atrodamo kontaktinformāciju.

•　Tiesības uz datu pārnesamību.  Ja apstrāde tiek veikta automātiski, pamatojoties uz līgumu vai piekrišanu, jums ir tiesības iegūt datus, ko esat sniedzis uzņēmumam HMD, mašīnlasāmā formātā, lai varētu tos pārsūtīt citam pārzinim. To varat paveikt konta iestatījumos vai lietojot tālāk atrodamo kontaktinformāciju.

Ja nevarat izmantot savas tiesības tieši lietotajos HMD produktos un pakalpojumos, varat sazināties ar mums tālāk norādītajos veidos.

•　Nokia tālruņu kontu portāls: www.nokia.com/phones/sso/login

•　Klientu atbalsts: www.nokia.com/en_int/phones/support#contact-us

•　Atbalsta lietotne jūsu Nokia tālrunī

•　Pasts: HMD Global Oy, c/o Privacy, Bertel Jungin aukio 9, 02600 Espoo, Finland

Sazinoties ar mums, varat pieprasīt informāciju par datu pārsūtīšanu trešajām pusēm, trešajām valstīm, kā arī iepriekš minētajiem aizsargpasākumiem. Ja uzskatāt, ka, neskatoties uz konfidencialitātes politikā un atbilstošajos pielikumos izklāstītajiem principiem, uzņēmums HMD saskaņā ar piemērojamiem datu aizsardzības likumiem ir pārkāpis jūsu tiesības, jums ir tiesības iesniegt sūdzību datu aizsardzības iestādē.

Kas ir jūsu personas datu pārzinis?

Ja jūsu personas dati tiek apstrādāti saistībā ar jūsu Nokia tālruni, Nokia tālruņa kontu un citiem saistītajiem pakalpojumiem, personas datu pārzinis ir HMD Global Oy. Mūsu datu aizsardzības inspektors ir Jari Koljonens (Jari Koljonen).

Ja radušies jautājumi saistībā ar HMD konfidencialitātes praksi, varat sazināties ar mums, izmantojot šo adresi:

HMD Global Oy, c/o Privacy, Bertel Jungin aukio 9, 02600 Espoo, Finland

Mūsu produktos vai pakalpojumos var būt ietvertas saites uz citu uzņēmumu vietnēm un pakalpojumiem, kuriem ir savas konfidencialitātes politikas. Visas saites uz šādām vietnēm un pakalpojumiem ir sniegtas tikai jūsu ērtībai. Pirms iesniedzat personas datus trešajām personām, HMD iesaka iepazīties ar attiecīgo trešo pušu konfidencialitātes politikām.

Šīs konfidencialitātes politikas izmaiņas

HMD laiku pa laikam var atjaunināt šo politiku atbilstoši izmaiņām mūsu personas datu apstrādes praksē attiecībā uz mūsu produktiem un pakalpojumiem vai piemērojamiem tiesību aktiem. Šīs konfidencialitātes politikas izmaiņas ir pieejamas HMD konfidencialitātes portāla (www.nokia.com/phones/privacyportal) sadaļā “Kas ir mainījies?”. Politikas augšdaļā būs norādīts, kad politika tika pēdējoreiz atjaunināta.

"</string>
    <string name="user_experience_activity">Lietotāju pieredzes programmas pielikums</string>
    <string name="user_experience_content">Jūs varat palīdzēt HMD Global uzlabot Nokia tālruņu kvalitāti un darbību. Ja piedalāties lietotāju pieredzes programmā, mēs apkopojam tehnisku informāciju par jūsu tālruni un pakalpojumiem, kā tie darbojas un kā jūs tos izmantojat. &lt;br/> &lt;br/>Dati tiek lietoti, piemēram, lai: &lt;br/> &lt;br/>•　uzlabotu tālruni un lietotnes; &lt;br/>•　uzlabotu akumulatora darbības laiku; &lt;br/>•　sniegtu noderīgākas funkcijas un pakalpojumus; &lt;br/>•　personalizētu produktus un pakalpojumus, ko lietojat, un sniegtu pakalpojumus, kas vairāk atbilst jūsu profilam un interesēm, piemēram, lai sniegtu ieteikumus un rādītu pielāgotu saturu un reklāmas mūsu pakalpojumos. &lt;br/> &lt;br/>Apkopotās informācijas piemēri: &lt;br/> &lt;br/>•　tālruņa identifikācijas numurs (IMEI); &lt;br/>•　tālruņa modelis; &lt;br/>•　tālruņa sistēmas un lietotnes versija; &lt;br/>•　valsts mobilo sakaru kods (Mobile Country Code — MCC); &lt;br/>•　ģeogrāfiskā atrašanās vieta (tuvumā esošs Wi-fi piekļuves punkts vai mobilo sakaru tornis); &lt;br/>•　mobilo sakaru tīkla kods (Mobile Network Code — MNC); &lt;br/>•　IP adrese; &lt;br/>•　akumulatora uzlādes līmenis; &lt;br/>•　instalētās lietotnes un programmatūra; &lt;br/>•　izmantotās saites un funkcijas; &lt;br/>•　cik bieži lietotnes tiek izmantotas; &lt;br/>•　informācija par programmatūras avārijām un kļūdām. &lt;br/> &lt;br/>Mēs neizmantojam apkopotos datus, lai jūs personiski identificētu. Tomēr ir iespējams savienot lietojuma datus ar jūsu tālruni, pamatojoties uz apkopotajiem ierīces identifikatoriem, piemēram, IMEI. Lietojuma dati tiek saistīti ar jūsu tālruni tikai, lai uzlabotu tālruņa un pakalpojumu funkcionalitāti un darbību, kā arī lai personalizētu piedāvājumus. Ja mēs, piemēram, ievērosim, ka mobilais tālrunis izmanto daudz akumulatora enerģijas, ieteiksim izmantot iestatījumus, lai paildzinātu akumulatora darbību. Mēs varam kopīgot apkopotos datus ar trešo pušu lietotņu izstrādātājiem, lai palīdzētu viņiem uzlabot savas lietotnes un pakalpojumus. Kopīgotie dati ir anonīmi, un tos nevar saistīt ar jums vai jūsu ierīci. &lt;br/> &lt;br/>Aktivizācijas atrašanās vieta (GPS) tiek apkopota vienreiz tālruņa aktivizēšanas laikā, ja lietotājs ir lietotāju pieredzes programmas dalībnieks. Ja lietotājs nav pievienojies lietotāju pieredzes programmai, aktivizācijas atrašanās vieta (GPS) netiek apkopota. &lt;br/> &lt;br/>Ierīces iestatījumos varat atteikties no dalības lietotāju pieredzes programmā.</string>
</resources>
