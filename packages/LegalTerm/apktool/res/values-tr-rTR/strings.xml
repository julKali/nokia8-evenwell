<?xml version="1.0" encoding="utf-8"?>
<resources>
    <string name="nokia_legal_title">HMD yasal bilgileri</string>
    <string name="privacy_activity">HMD gizlilik politikası</string>
    <string name="privacy_context">"HMD Global Ürün ve Hizmetlere İlişkin Gizlilik Politikası

Yürürlük tarihi: 1 Kasım 2018

Gizliliğinizi önemsiyoruz

HMD Global Oy, gizliliğinize saygı göstermeyi taahhüt eder, ilgili veri koruma ve gizlilik yasalarına uyma konusunda kararlılıkla çalışır. Bu gizlilik politikası (Politika), HMD veri denetleyicisi olduğunda veya bu Politikanın uygulanabilirliğine atıfta bulunduğumuzda kişisel verileri nasıl topladığımızı ve kullandığımızı açıklar. Kişisel veriler, sizinle veya başka bir tanımlanabilir bireyle ilgili bilgilerdir.

Bir ürüne veya hizmete özgü ilave gizlilik bilgilerine, bu Politikanın Eklerinde ve ürünlerimizi ya da hizmetlerimizi kullanırken görebileceğiniz diğer bildirimlerde yer vereceğiz. Bu tür bildirimler ile bu Politika arasında bir farklılık olması durumunda, öncelikli olarak bildirimler dikkate alınmalıdır.

Lütfen Politikamızı anlamak için biraz zaman ayırın ve sorularınızın olması durumunda bizimle paylaşın.

Hangi bilgileri toplarız?

Kişisel verilerinizi ve diğer bilgileri, bir satın alma işlemi gerçekleştirdiğinizde, ürün ve hizmetlerimizi kullandığınızda veya bunlara kaydolduğunuzda, kampanyalarda veya araştırma çalışmalarında yer aldığınızda ya da başka bir şekilde bizimle etkileşime girdiğinizde topluyoruz. Bu, aşağıdaki kategorileri içerir:

•　Ürün ve hizmet etkinleştirmeleri. HMD ürün ve hizmetleri; cihaz ve uygulama türünüzün yanı sıra, benzersiz cihaz, uygulama, ağ ve abonelik tanımlayıcılarının HMD'ye gönderilmesini gerektirebilir.

•　Ürün ve hizmetlerin kullanılması. 

　o　Hizmetlerimize çevrimiçi olarak eriştiğinizde, web sunucularımız otomatik olarak ziyaretinize ilişkin kayıtlar oluşturur. Bu kayıtlar genellikle IP adresi, erişim zamanları, bağlantı veren siteler, ziyaret edilen sayfalar, kullanılan bağlantılar ve özellikler, görüntülenen veya talep edilen içerik, tarayıcı ya da uygulama türü, dil ve bunun gibi diğer bilgileri içerir. Uygulamalarımız, güncellemeleri denetlemek veya hizmet kullanımıyla ilgili bilgileri bize göndermek gibi nedenlerle sunucularımızla düzenli olarak iletişim kurabilir. 

　o　İyileştirme Programları. Sizi, ayrıntılı bilgilerin toplandığı gönüllülük esasına dayalı ürün ve hizmet iyileştirme ya da araştırma programlarına katılmaya davet edebiliriz. Daha fazla bilgi için, Kullanıcı Deneyimi Programı Ekimize bakın.

　o　Konumlandırma ve Konum verileri. Konum tabanlı hizmetler; uydu, mobil, Wi-Fi veya diğer ağ tabanlı konumlandırma yöntemleri üzerinden tam veya yaklaşık konumunuzu belirler. Bu teknolojiler; konum verileriniz ile benzersiz cihaz tanımlayıcılarının ve mobil ağ, Wi-Fi veya ağa ilişkin diğer tanımlayıcıların HMD ile değiş tokuş edilmesini içerebilir. Bu bilgileri, onayınız olmadan sizi kişisel olarak tanımlamak için kullanmayız.

•　Bize sağladığınız bilgiler. Bir hesap oluşturduğunuzda, satın alma işlemi gerçekleştirdiğinizde, hizmetler talep ettiğinizde, bir araştırmaya ya da kampanyalara katıldığınızda veya bizimle başka bir şekilde etkileşime girdiğinizde adınız, e-posta adresiniz, telefon numaranız, açık adresiniz, kullanıcı adlarınız ve parolalarınız; geri bildirimler, cihazlarınıza ilişkin bilgiler, yaş, cinsiyet ve dil gibi bilgiler ile banka hesap numarası, kredi kartı bilgileri ve bunun gibi başka finansal bilgiler isteyebiliriz. Ayrıca, konum verisi, pazarlama ve kişisel verilerinizin paylaşılması vb. ile ilgili onaylarınızın, tercihlerinizin ve ayarlarınızın kayıtlarını da tutarız.

•　Üçüncü taraf kaynaklardan aldığımız bilgiler. Sosyal ağ hesabı oturum açma bilgilerinizi kullanarak hesabınızda oturum açtığınız vb. durumlarda üçüncü taraf sosyal ağ hizmetlerinden belirli bilgiler alırız. Daha fazla bilgi için Nokia telefon hesabı Ekimize bakın.

•　Bizimle olan işlemleriniz. Satın alma işlemlerinizin, indirme işlemlerinizin, bize sağlamış olduğunuz içeriklerin, taleplerinizin, size sağlanan ürün ve hizmetlerin, ödeme ve teslimat bilgilerinin, iletişim bilgileriniz ile iletişimlerinizin ve bizimle olan diğer etkileşimlerinizin kayıtlarını tutarız. İlgili yasa uyarınca, müşteri hizmetlerimiz ya da bunun gibi diğer irtibat noktaları ile olan iletişiminizi kaydedebiliriz.

Kişisel verilerinizi niçin işleriz?

HMD, kişisel verilerinizi şu amaçlar doğrultusunda işleyebilir. Eş zamanlı olarak bir veya daha fazla amaç geçerli olabilir.

•　Ürün ve hizmetleri sağlamak. Kişisel verilerinizi size ürün ve hizmetlerimizi sağlamak, taleplerinizi işlemek veya sizinle HMD arasındaki sözleşmeyi icra etmek için gerekli olabilecek başka bir neden doğrultusunda; ürün ve hizmetlerimizin işlevselliğini ve güvenliğini sağlamak amacıyla, sizi tanımlamak ve ayrıca, dolandırıcılığı ve diğer suistimalleri önlemek ve araştırmak için kullanırız. Örneğin, cihaz etkinleştirme bilgilerini; cihaz garantinizi etkinleştirmek ve size ilgili müşteri ilişkileri hizmetlerini sağlamak için kullanırız. 

•　Ürün ve hizmetleri kişiselleştirmek. Kişisel verilerinizi, kullanmakta olduğunuz ürün ve hizmetlerimizi kişiselleştirmek ve size profiliniz ve ilgi alanlarınızla eşleşen daha alakalı hizmetler sağlamak için (örneğin, önerilerde bulunmak ve hizmetlerimizde özelleştirilmiş içerik görüntülemek üzere) kullanırız.

•　Hesaplar. Bazı hizmetler, içerik ve tercihlerinizi yönetmenize yardımcı olmak için bir hesap gerektirebilir. Daha fazla bilgi için Nokia telefon hesabı Ekimize bakın.

•　Ürün ve hizmetleri geliştirmek. Kişisel verilerinizi; ürün, hizmet, müşteri hizmetleri ve satış ve pazarlamamızı geliştirmek için kullanırız. Örneğin, ürün ve hizmetlerimizin kalitesini ve performansını iyileştirmek amacıyla bize kişisel verilerinizi sağlamak için Kullanıcı Deneyimi Programımıza katılabilirsiniz. Ürün ve hizmetlerimizi geliştirmek için kişisel verilerinizi nasıl kullandığımız hakkında daha fazla bilgi için, Kullanıcı Deneyimi Ekimize bakın. Belirli HMD ürün ve/veya hizmetini kullanımınızla bağlantılı olarak toplanan kişisel veriler ile sizin hakkınızda edinmiş olduğumuz diğer kişisel verileri (bu kişisel veriler farklı bir amaç doğrultusunda toplanmış olmadıkça) birleştirebiliriz.

•　Sizinle iletişime geçmek. Kişisel verilerinizi, hizmetlerimizdeki değişiklikleri size bildirmek veya size ürün ve/veya hizmetlerimizle ilgili kritik uyarılar ve bu tür diğer bildirimler göndermek ve müşteri ilişkileri ile ilgili amaçlar doğrultusunda sizinle iletişime geçmek için kullanırız. Kişisel verilerinizi size müşteri ilişkileri hizmetlerimizin sağlanmasıyla bağlantılı olarak nasıl kullandığımız hakkında daha fazla bilgi için, Nokia Mobile Care Ekimize bakın.

•　Pazarlama. Onayınız olduğunda veya başka şekilde izin verildiğinde, sunabileceğimiz yeni ürün, hizmet veya promosyonlarımız hakkında sizi bilgilendirmek ya da pazar araştırması gerçekleştirmek için sizinle iletişime geçebiliriz. Kişisel verilerinizi, tekliflerimizi kişiselleştirmek ve size profiliniz ve ilgi alanlarınız ile eşleşen daha alakalı hizmetler sağlamak için (örneğin, önerilerde bulunmak ve hizmetlerimizde özelleştirilmiş içerik görüntülemek ve aksesuarlara ilişkin önerilerde bulunmak üzere) kullanabiliriz. Bu, HMD ve üçüncü taraf içeriğin görüntülenmesini içerebilir.

İşlemeye ilişkin temel dayanaklar nelerdir?

HMD, kişisel verilerinizi yalnızca, bunu yapmak yasalara uygun olduğunda işler. Bu işleme, aşağıdaki yasal temellere dayanır:

•　Sözleşme. Kişisel verilerinizin işlenmesi, sizinle HMD arasındaki sözleşmenin icrası açısından gereklidir. Kişisel verilerinizi, size ürün ve hizmetlerimizi sağlamak, bunların işlevselliği ile güvenliğini güvenceye almak için kullanırız. Gerekli bilgileri bize sağlamazsanız, bu ilgili ürün veya hizmeti size sağlayamayacağımız anlamına gelir. Aşağıdakilere benzer durumlarda, işlemenin temel dayanağı sözleşmedir:

　o　Gerekli kişisel verileri, ödemeyi işlemek ve satın aldıklarınızı teslim etmek için toplarız.

　o　Yazılım güncellemeleri ile ilgili olarak, size ürün ve/veya hizmetlerimizle ilgili kritik uyarılar ve bu tür diğer önemli bildirimler göndermek ve müşteri ilişkileri ile ilgili amaçlar doğrultusunda sizinle iletişime geçmek vb. nedenlerle sizinle iletişim kurarız.

•　Meşru çıkarlar.  HMD, kişisel verileri; HMD'nin sahip çıkmaya çalıştığı meşru çıkarlar doğrultusunda gerekli olduğunda işler. Meşru çıkar, yasalara uygun ve HMD açısından önemli bir çıkar demektir. Meşru çıkara dayalı olarak faaliyetlerin işlenmesinde, haklarınız gözetilir ve haklarınız ile HMD'nin çıkarları dengelenir. Dengeleme testleri hakkında daha fazla bilgi için bizimle iletişime geçebilirsiniz. Meşru çıkara dayalı işlemeye itiraz etme hakkınız bulunmaktadır. Haklarınız ve bizimle nasıl iletişime geçeceğiniz hakkında daha fazla bilgi için Haklarınız nelerdir? bölümünü okuyun. Aşağıdakilere benzer durumlarda, işlemenin temel dayanağı meşru çıkardır:

　o　Elektronik olarak etkinleştirdiğiniz HMD ürün ve hizmetlerin, cihaz ve uygulama türünüzün yanı sıra, benzersiz cihaz, uygulama, ağ ve abonelik tanımlayıcıları HMD'ye gönderilir.

　o　Daha önce bizden temin etmiş olduğunuza benzer ürün veya hizmetler hakkında sizi bilgilendirmek için sizinle iletişime geçeriz.

　o　Kişisel verilerinizi, tekliflerimizi kişiselleştirmek ve size profiliniz ve ilgi alanlarınız ile eşleşen daha alakalı hizmetler sağlamak için (örneğin önerilerde bulunmak ve hizmetlerimizde özelleştirilmiş içerik ile pazarlama içerikleri görüntülemek üzere) kullanabiliriz. Bu, üçüncü taraf içeriğinin görüntülenmesini içerebilir.

　o　İlgi alanlarınız, satın alma davranışınız ile ilgili bilgileri ve geri bildirimleri; ticari operasyonlarımızı, ürün ve hizmetlerimizi geliştirmek için analiz ederiz.

　o　Kişisel verileri; dolandırıcılığı ve diğer suistimalleri önlemek ve araştırmak, HMD'nin meşru çıkarlarını örneğin, adli veya cezai davalarda savunmak için işleriz.

•　Onay. Kişisel verilerinizin işlenmesi, onayınıza dayalı olarak gerçekleşebilir. Bu tür durumlarda, kişisel verileriniz işlenmeden önce onayınızı isteriz. Onay verme her zaman gönüllülük esasına dayalıdır ve onayınızı dilediğiniz zaman geri çekme olanağınız bulunmaktadır. Onayın geri çekilmesi, geri çekmeden önceki onaya dayalı gerçekleşen işlemenin yasalara uygunluğunu etkilemez. Pazarlama, konum verisi ve kişisel verilerinizin paylaşılması vb. ile ilgili onaylarınızın, tercihlerinizin ve ayarlarınızın kayıtlarını tutarız. Aşağıdaki durumlarda, işlemenin temel dayanağı onaydır:

　o　Kullanıcı Deneyimi Programına katılmanız ve belirli bir HMD ürün ve/veya hizmetini nasıl kullandığınıza ilişkin ayrıntıları toplarız. Ürün ve hizmetlerimizi iyileştirmek için verileri kullanırız. Onayınızı, cihazınızın ayarlarında geri çekebilirsiniz. Daha fazla bilgi için, lütfen Kullanıcı Deneyimi Programı ekimize bakın.

　o　Yeni ürün, hizmet ve promosyonlardan haberdar olmak için e-posta listemize abone olursunuz. Pazarlamaya ilişkin onayınızı, bültenin alt kısmındaki abonelikten çık bağlantısını kullanarak geri çekebilirsiniz.

　o　Bu hizmet; içerik ve tercihlerinizi yönetmenize yardımcı olmak için bir hesap gerektirir. İşlemeye ilişkin onaylarınızı hesap ayarlarınızda yönetebilirsiniz.

　o　HMD ürün ve hizmetlerinin kullanılması, konum verilerinizin onayınıza dayalı olarak kullanılmasını içerebilir. Konum verilerinizin işlenmesine ilişkin onayınızı cihazınızın veya uygulamanızın ayarlarında yönetebilirsiniz.

•　Yasal yükümlülük. HMD, HMD'nin tabi olduğu yasal gerekliliklere uymak için kişisel verilerinizi işlemeye ihtiyaç duyabilir. HMD, örneğin talep edilmesi durumunda kişisel verilerinizi otoritelere açıklamakla yükümlü olabilir.

Kişisel verilerinizi paylaşıyor muyuz?

Kişisel verilerinizi üçüncü taraflara satmıyor, finansal kiralama yoluyla kullandırmıyor veya kiralamıyoruz. Kişisel verilerinizi yalnızca, aşağıdaki durumlarda üçüncü taraflarla paylaşırız:

•　HMD şirketleri ve yetkili üçüncü taraflar. Kişisel verilerinizi, diğer HMD şirketleriyle veya bu Politikada açıklanan amaçlar doğrultusunda kişisel verileri HMD için işleyen yetkili üçüncü taraflarla paylaşabiliriz. Bu, örneğin ağ hizmeti sağlayıcı üzerinden veya başka şekilde faturalama işlemlerini, satın alınanların teslimini, müşteri hizmeti dahil olmak üzere hizmetlerin sağlanmasını, tüketici verilerinin yönetilmesini ve analiz edilmesini, kredi kontrolleri ve araştırma gerçekleştirilmesini içerebilir. Bir HMD ürünü satın aldığınızda, ağ hizmeti sağlayıcınızla bilgi değiş tokuş etmemiz gerekebilir. Bu üçüncü taraflar, kişisel verilerinizi başka hiçbir amaç doğrultusunda kullanmaya izinli değildir. Bu üçüncü tarafların bu Politikayla tutarlı şekilde hareket etmelerini ve kişisel verilerinizi korumaya yönelik gerekli güvenlik tedbirlerini uygulamalarını zorunlu kılarız.

•　Pazarlama. Kişisel verilerinizi, pazarlama kampanyalarını yönetmek vb. için pazarlama iş ortaklarımızla paylaşabiliriz. İş ortaklarımızla ortaklaşa pazarlama iletişimleri ve diğer iletişimler gerçekleştirebiliriz. Birbirini tekrarlayan veya gereksiz iletişimlerin önüne geçmek ve mesajı size özel şekilde uyarlayabilmek için, yasalarca izin verilen durumlarda; HMD'nin toplamış olduğu bilgilerle iş ortağının toplamış olduğu bilgileri eşleştirmemiz gerekebilir. Pazarlama iş ortaklarımız, kişisel verilerinizi başka hiçbir amaç doğrultusunda kullanmaya izinli değildir. Bu üçüncü tarafların bu Politikayla tutarlı şekilde hareket etmelerini ve kişisel verilerinizi korumaya yönelik gerekli güvenlik tedbirlerini uygulamalarını zorunlu kılarız.

•　Kişisel verilerin uluslararası aktarımları. Ürün ve hizmetlerimiz, Avrupa Birliği, Amerika Birleşik Devletleri, Singapur ve Çin dahil olmak üzere, dünyanın farklı ülke ve bölgelerindeki kaynaklar ve sunucular kullanılarak sağlanmaktadır. Bu nedenle, kişisel verileriniz ürün ve hizmetlerimizi kullandığınız ülkenin dışına, Avrupa Ekonomik Alanı'nın (EEA) dışında yer alan; kişisel verilere özel koruma şartı koşan yasaların bulunmadığı ya da veri korumaya ilişkin farklı hukuk kurallarına sahip ülkeler de dahil olmak üzere uluslararası sınırların ötesine aktarılabilir. Bu tür durumlarda, böyle bir aktarıma ilişkin yasal dayanağın varlığını ve kişisel verilerinizin korunması için ilgili yasa ile gerekli kılınan uygun korumanın sağlandığını ilgili otoritelerce onaylanmış (gerektiğinde) standart sözleşmeler kullanarak ve gerekli diğer teknik ve yapısal bilgi güvenliği tedbirlerinin kullanılmasını şart koşarak teminat altına alırız.

•　Zorunlu açıklamalar. Hukuki mecburiyet gereği kişisel verilerinizi, bizim veya bizim adımıza hareket eden üçüncü tarafların faaliyet gösterdiği ülkelerin kolluk kuvvetleri dahil olmak üzere, belirli otoritelere veya diğer üçüncü taraflara açıklamakla yükümlü olabiliriz. Ayrıca, kişisel verilerinizi HMD'nin meşru çıkarlarını örneğin, adli veya cezai davalarda savunmak üzere, yürürlükteki yasa uyarınca açıklayabilir ve başka şekilde işleyebiliriz.

•　Birleşmeler ve Satın Alımlar. Belirli ülkelerdeki işletmelerimizi satmaya, işletme satın almaya veya bu işletmelerimizi birleştirmeye ya da başka biçimde yeniden yapılandırmaya karar verirsek, bu kişisel verilerinizi potansiyel veya gerçek alıcılara ve bunların müşavirlerine açıklamamızı ya da satıcılardan ve bunların müşavirlerinden kişisel veriler almamızı içerebilir.

Çocukların gizliliğini nasıl sağlıyoruz?

HMD ürün ve hizmetleri ağırlıklı olarak genel kullanıcılara yöneliktir. HMD, ebeveynlerinin veya koruyucularının onayı olmadan çocukların bilgilerini bilerek toplamaz.

Kişisel verileri korumak için hangi tedbirler alınıyor?

Gizlilik ve güvenlik, ürün ve hizmetlerimizin oluşturulması ve teslimi konusunda gözetilen en önemli iki boyuttur. Gizlilik ve güvenlik ile ilgili sorunların çözümlenmesi ile ilgili tespit etmiş olduğumuz belirli sorumluluklar mevcuttur. İç politika ve yönergelerimizi; önleyici ve tepkisel risk yönetimi, güvenlik ve gizlilik tasarımı, eğitimi ve değerlendirmesi dahil olmak üzere, uygun faaliyetlerin seçilmesi yoluyla icra ederiz. Korunmakta olan verinin işlenmesi ve yapısı gereği oluşan riskleri dikkate alarak çevrimiçi güvenlik, fiziksel güvenlik, veri kaybı riski ve buna benzer diğer riskleri idare etmeye yönelik uygun adımları atarız. Ayrıca, kişisel verileri içeren veri tabanlarımıza erişimi, bu tür bilgilere erişmeye ilişkin haklı gerekçesi olan yetkili kişilerle sınırlandırırız.

Çerezleri nasıl kullanıyoruz? 

HMD, çerez ve diğer benzer teknolojileri; web sitelerimizi ve tekliflerimizi yürütmek ve iyileştirmek için kullanır. Çerezleri ayrıca, reklamları kişiselleştirmek ve görüntülemek için de kullanırız. HMD web sitelerinin bazıları reklamları sunmak için DoubleClick gibi üçüncü taraf reklam teknolojilerini kullanır.

Etki alanlarımız, bir üçüncü taraf adına çerezler (örneğin, üçüncü taraf sosyal ağlarla ilgili) tanımlayan üçüncü taraf bileşenler içerebilir. Çerezleri nasıl kullandığımızla ilgili daha fazla bilgi için, Çerez Politikamıza bakın.

Veriler ne kadar süreyle saklanır?

Elimizdeki kişisel verilerin doğru kalmasını sağlamak ve yanlış ya da gereksiz kişisel verileri silmek için gerekli makul adımları atarız.

Saklama süreleri, söz konusu veri, hizmet ya da ürünün türüne göre farklılık gösterir. Kişisel verilerinizin saklanma süresi, şu kriterler uyarınca belirlenir:

•　Ürün ve hizmet etkinleştirme bilgileri (örneğin benzersiz cihaz, uygulama, ağ ve abonelik tanımlayıcıları): Veriler, garanti süresi boyunca ve garanti süresinin sona ermesinin ardından 24 ay süreyle saklanır.

•　Kullanıcı deneyimi programı verileri (örneğin IMEI, kararlılık, pil durumu): Veriler, verilerin toplanmasını veya işlemeye ilişkin onayınızı geri çekmenizi izleyen 6 ay süreyle saklanır.

•　Hesap bilgileri (örneğin ad, e-posta adresi, kullanıcı adları, parolalar): Veriler, hesabın etkin olduğu süre boyunca saklanır. Hesabın 24 ay boyunca etkin olmaması durumunda, veriler silinecektir.

•　Satın alma bilgileri (örneğin satın alma ve indirme kayıtları, banka hesap bilgileri, kredi kartı bilgileri): Muhasebe yönetmeliklerine uyum amacıyla, veriler toplandıktan sonra 10 yıl boyunca saklanır.

•　İletişim ve etkileşim bilgileri (örneğin ad, e-posta, talepler): Veriler, verilerin toplanmasını izleyen 24 ay süreyle saklanır.

HMD buna ek olarak, kanuni mecburiyetleri hükmeden yasalara uyum bakımından verilerin saklanmasına ilişkin yasal yükümlülüklere tabidir.

Haklarınız nelerdir?

Sizinle ilgili hangi kişisel verileri (aşağıda belirtilmiştir) tuttuğumuzu bilme hakkınız bulunmaktadır. Eksik, yanlış veya güncelliğini yitirmiş kişisel verileri tamamlatma ya da güncelletme hakkınız bulunmaktadır. Belirli durumlarda, silme, kısıtlama ya da veri taşınabilirliği veya kişisel verilerinizin işlenmesine itiraz etme hakkınız bulunmaktadır. Haklarınızı, cihazınızdaki ve hizmetlerimizdeki mevcut profil yönetimi araçları üzerinden ya da bizimle iletişime geçmek suretiyle hesabınızı ve seçeneklerinizi yöneterek icra edebilirsiniz. Özellikle, kişisel verilerinizi silmemizi istediğiniz veya işlemeyi durdurmamızı istemeniz de dahil olmak üzere bazı durumlarda, bu aynı zamanda size hizmetleri sağlamaya devam edemeyecek olmamız anlamına da gelebilir.

•　Erişim hakkı. Sizinle ilgili olarak hangi kişisel verileri tuttuğumuzu bilme ve sizinle ilgili verileri işlemediğimize dair teyit alma hakkınız bulunmaktadır. Verilerinize, hesap ayarlarınız üzerinden erişebilirsiniz. Ayrıca, aşağıdaki iletişim bilgilerine başvurarak verilerinize erişim talep edebilirsiniz.

•　Düzeltme hakkı.  Eksik veya yanlış kişisel verileri düzelttirme hakkınız bulunmaktadır. Verilerinizi, hesap ayarlarınız üzerinden düzeltebilir ve güncelleyebilirsiniz. Kişisel verilerinizin güncel olmasını sağlamak için, çeşitli zamanlarda verilerinizi güncellemenizi öneririz. Ayrıca, aşağıdaki iletişim bilgilerine başvurarak verilerinizin düzeltilmesini veya tamamlanmasını talep edebilirsiniz.

•　Unutulma hakkı.  Verilerinizin işlenmesine bunların toplanma amaçları doğrultusunda artık ihtiyaç olmadığı veya işlemenin onayınıza dayalı olup da onayınızı geri çekmek istediğiniz ve işlemeye ilişkin başka hiçbir dayanağın olmadığı vb. belirli durumlarda kişisel verilerinizi sildirtme hakkınız bulunmaktadır. Verilerin, sizinle HMD arasında sözleşme icra etmek için gerekli olabileceğini veya HMD'nin mücbir meşru gerekçelerinin olabileceğini lütfen dikkate alın. Bu tür bilgileri silmek isterseniz, hizmetleri size sağlamaya devam edemeyebiliriz. Verilerinizi, hesap ayarlarınız üzerinden veya aşağıdaki iletişim bilgilerine başvurarak silebilirsiniz.

•　İtiraz hakkı. Kişisel verilerinizin işlenmesi bir meşru çıkara dayalı olduğunda, bu işlemeye itiraz etme hakkınız bulunmaktadır. Kişisel verilerinizi doğrudan pazarlama veya profil oluşturma amaçları doğrultusunda işlemeyi durdurmamızı talep edebilirsiniz. Bültenimize aboneliği sonlandırmak için, bültenlerimizin alt kısmındaki abonelikten çık bağlantısına tıklayabilirsiniz. Size kritik uyarılar ve diğer önemli bildirimler gönderilmeye devam edilebilir. İtiraz hakkınızı, hesap ayarlarınız üzerinden veya aşağıdaki iletişim bilgilerine başvurarak kullanabilirsiniz.

•　İşlemeyi kısıtlama hakkı.  Belirli durumlarda, işlemenin kısıtlanmasını talep etme hakkınız bulunabilir. İşleme kısıtlandığında, verileriniz sadece depolanacak, ancak başka hiçbir şekilde işlenmeyecektir. Örneğin, verilerinizin doğruluğuna itiraz ederseniz, itiraz konusu verileri işlemeyi kısıtlama kapsamına aldırmakla birlikte verilerinizin doğruluğunu temin etme hakkınız bulunmaktadır. İşlemeyi kısıtlama hakkınızı, aşağıdaki iletişim bilgilerine başvurarak kullanabilirsiniz.

•　Veri taşınabilirliği hakkı.  İşleme faaliyeti otomatikleştirilmiş yöntemlerle ve bir sözleşmeye ya da onaya dayalı olarak gerçekleştiriliyor olsa da HMD'ye sağlamış olduğunuz verileri başka bir denetleyiciye aktarabilmek için makine tarafından okunabilir bir biçimde alma hakkınız bulunmaktadır. Bu hak, hesap ayarlarınız üzerinden veya aşağıdaki iletişim bilgilerine başvurarak icra edilebilir.

Haklarınızı doğrudan HMD ürün ve hizmetleri üzerinden kullanamazsanız, bizimle iletişime geçmek için aşağıdaki bilgilere başvurabilirsiniz.

•　Nokia telefon hesabı portalı: www.nokia.com/phones/sso/login

•　Müşteri desteği: www.nokia.com/tr_tr/phones/support#contact-us

•　Nokia telefonunuzdaki destek uygulaması

•　Posta: HMD Global Oy, c/o Privacy, Bertel Jungin aukio 9, 02600 Espoo, Finlandiya

Bizimle iletişime geçerek yukarıda belirtilen üçüncü taraflara, üçüncü ülkelere aktarımlara ve koruma tedbirlerine ilişkin ayrıntılar hakkında bilgi talep edebilirsiniz. Gizlilik Politikasında ve ilgili Eklerde öne sürülen ilkeler dikkate alınmaksızın HMD'nin, ilgili veri koruma yasası uyarınca mevcut haklarınızı ihlal ettiğine inanmanız durumunda, veri koruma otoritesine şikayette bulunma hakkınız mevcuttur.

Kişisel verilerin denetleyicisi kimdir?

Kişisel veriler; Nokia telefonunuz, Nokia telefon hesabınız ve diğer ilgili hizmetlerle bağlantılı olarak işlendiğinde kişisel verilerinizin denetleyicisi HMD Global Oy'dir. Veri Koruma Yetkilimiz Jari Koljonen'dir.

HMD'nin gizlilik uygulamalarıyla ilgili sorunlar hakkında bizimle iletişime geçmek için aşağıdaki bilgilere de başvurabilirsiniz:

HMD Global Oy, c/o Privacy, Bertel Jungin aukio 9, 02600 Espoo, Finlandiya

Ürün veya hizmetlerimiz, diğer şirketlerin kendi gizlilik politikaları olan web sitesi ve hizmetlerine bağlantılar içerebilir. Bu web sitelerinin ve hizmetlerin tüm bağlantıları yalnızca size kolaylık sağlaması amacıyla sunulmaktadır. Kişisel verilerinizi üçüncü taraflara göndermeden önce, HMD bu üçüncü taraf gizlilik politikalarını anlamak için biraz zaman ayırmanızı önerir.

Bu Gizlilik Politikasına İlişkin Değişiklikler

HMD zaman içerisinde bu Politikayı; ürün ve hizmetlerimize ya da ilgili yasaya ilişkin kişisel veri işleme uygulamalarımızdaki değişiklikleri yansıtmak üzere güncelleyebilir. Bu Politikaya ilişkin değişiklikleri, HMD Gizlilik Portalı'nın (www.nokia.com/tr_tr/phones/privacyportal) Neler değişti? bölümünde bulabilirsiniz. Ayrıca, bu Politikanın son güncellenme tarihi, bu Politikanın en üst kısmında belirtilecektir.

"</string>
    <string name="user_experience_activity">Kullanıcı Deneyimi Programı Eki</string>
    <string name="user_experience_content">"
HMD Global'in Nokia telefonların kalitesini ve performansını iyileştirmesine yardımcı olabilirsiniz. Kullanıcı Deneyimi Programına katıldığınızda, telefonunuz ve hizmetler; bunların nasıl çalıştığı ve bunları nasıl kullandığınız ile ilgili teknik ayrıntıları toplarız.
&lt;br/>
&lt;br/>Veriler, örneğin
&lt;br/>
&lt;br/>•　telefon ve uygulamaları iyileştirmek;
&lt;br/>•　pil ömrünü geliştirmek;
&lt;br/>•　daha faydalı özellikler ve hizmetler sağlamak;
&lt;br/>•　kullanmakta olduğunuz ürün ve hizmetlerimizi kişiselleştirmek ve size profiliniz ve ilgi alanlarınızla eşleşen daha alakalı hizmetler sağlamak için (örneğin, önerilerde bulunmak ve hizmetlerimizde özelleştirilmiş içerik ve reklam görüntülemek üzere) kullanılır.
&lt;br/>
&lt;br/>Toplanan bilgiler, şunları içerebilir:
&lt;br/>
&lt;br/>•　Telefon tanımlama numarası (IMEI);
&lt;br/>•　Telefon modeli;
&lt;br/>•　Telefon sistemi ve uygulama sürümü;
&lt;br/>•　Mobil Ülke Kodu (MCC)
&lt;br/>•　Coğrafi konum (yakındaki Wi-Fi erişim noktası veya baz istasyonu kulesi)
&lt;br/>•　Mobil Ağ Kodu (MNC)
&lt;br/>•　IP adresi
&lt;br/>•　Pil seviyesi
&lt;br/>•　Yüklü uygulamalar ve yazılımlar;
&lt;br/>•　Kullanılan bağlantılar ve özellikler;
&lt;br/>•　Uygulamaların ne sıklıkla kullanıldığı;
&lt;br/>•　Yazılım çökmeleri ve hataları ile ilgili bilgiler
&lt;br/>
&lt;br/>Toplanan verileri onayınız olmadan sizi kişisel olarak tanımlamak için kullanmayız. Bununla birlikte, IMEI gibi toplanan cihaz tanımlayıcılarına dayalı olarak kullanım verilerinizle telefonunuz birleştirilebilir. Kullanım verileri telefonunuzla yalnızca, telefon ve hizmetlerin işlevselliği ile performansını iyileştirmek ve tekliflerimizi kişiselleştirmek için ilişkilendirilir. Örneğin, mobil telefonun çok fazla pil kullandığını fark etmemiz durumunda, pil ömrünü korumaya yönelik ayarlar önerebiliriz. Toplanan verileri, kendi uygulama ve hizmetlerini geliştirmelerine yardımcı olmak için üçüncü taraf uygulama geliştiricilerle paylaşabiliriz. Paylaşılan veriler anonim olup sizinle veya cihazınızla ilişkilendirilemezler.
&lt;br/>
&lt;br/>Kullanıcı, Kullanıcı Deneyimi Programına katılmışsa, telefon etkinleştirme sırasında bir defayla sınırlı olarak etkinleştirme konumu (GPS) bilgisi toplanır. Kullanıcı, Kullanıcı Deneyimi Programına katılmamışsa, etkinleştirme konumu (GPS) bilgisi toplanmaz.
&lt;br/>
&lt;br/>Cihaz ayarlarınız üzerinden Kullanıcı Deneyimi Programından çıkabilirsiniz.
"</string>
</resources>
