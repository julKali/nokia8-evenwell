<?xml version="1.0" encoding="utf-8"?>
<resources>
    <string name="nokia_legal_title">Právne informácie spoločnosti HMD</string>
    <string name="privacy_activity">Zásady ochrany osobných údajov spoločnosti HMD</string>
    <string name="privacy_context">"Zásady ochrany osobných údajov spoločnosti HMD Global týkajúce sa výrobkov a služieb

Dátum účinnosti: 1. novembra 2018

Riadnu ochranu vašich osobných údajov považujeme za dôležitú.

Spoločnosť HMD Global Oy sa zaväzuje rešpektovať vaše súkromie a dodržiavať príslušné právne predpisy na ochranu osobných údajov a súkromia. Tieto zásady ochrany osobných údajov (ďalej len „zásady“) opisujú, ako zhromažďujeme a používame osobné údaje tam, kde spoločnosť HMD vystupuje v úlohe prevádzkovateľa údajov, ako aj spôsoby uplatnenia, na ktoré sa v týchto zásadách odkazujeme. „Osobné údaje“ sú údaje, ktoré sa týkajú vás alebo inej identifikovateľnej osoby.

V dodatkoch k týmto zásadám nájdete doplnkové informácie o ochrane osobných údajov týkajúce sa konkrétneho výrobku alebo konkrétnej služby, okrem toho sa vám pri používaní výrobkov alebo služieb môžu zobraziť ďalšie upozornenia. Ak existuje rozpor medzi takýmito oznámeniami a týmito zásadami, prednostne sa uplatňuje text upozornení.

Venujte potrebný čas zoznámeniu sa s týmito zásadami, a v prípade akýchkoľvek otázok sa s nami skontaktujte.

Aké údaje zhromažďujeme?

Vaše osobné údaje a ďalšie informácie zhromažďujeme, keď uskutočníte nákup, keď používate naše produkty alebo služby, prípadne sa registrujete v rámci našich výrobkov a služieb, keď sa zapájate do kampaní alebo prieskumov alebo keď s nami komunikujete iným spôsobom. Zahŕňa to tieto kategórie:

•　Aktivácia produktov a služieb. Produkty a služby spoločnosti HMD môžu vyžadovať elektronickú aktiváciu, pri ktorej sa spoločnosti HMD zasielajú údaje o type zariadenia a aplikácie a jedinečný identifikátor zariadenia, aplikácie, siete a predplatného.

•　Používanie produktov a služieb. 

　o　Keď využívate online prístup k našim službám, naše webové servery vašu návštevu automaticky zaznamenávajú. Tieto záznamy zvyčajne obsahujú adresu IP, dobu prístupu, odkazujúce webové stránky, navštívené stránky, použité odkazy a funkcie, zobrazený alebo vyžiadaný obsah, typ prehliadača alebo aplikácie, jazyk a ďalšie podobné údaje. Naše aplikácie sa môžu spájať s našimi servermi pravidelne, napríklad pri kontrole aktualizácií alebo odosielaní informácií týkajúcich sa využívania služby.

　o　Programy na zdokonaľovanie. Môžeme vás vyzvať, aby ste sa zapojili do dobrovoľných programov, ktorých cieľom je zlepšovanie produktov a služieb, prípadne prieskum. V rámci týchto programov sa zhromažďujú podrobné údaje. Ďalšie informácie nájdete v dodatku týkajúcom sa Programu pre používateľov.

　o　Údaje o polohe. Služby využívajúce polohu určujú vašu presnú alebo približnú polohu rôznymi metódami určenia polohy, ktoré využívajú satelitnú, mobilnú, Wi-Fi alebo inú sieť. Tieto technológie môžu zahŕňať výmenu údajov so spoločnosťou HMD o vašej polohe a jedinečných identifikátorov súvisiacich so zariadením a mobilnou, Wi-Fi alebo inou sieťou. Bez vášho súhlasu nevyužívame tieto údaje na vašu osobnú identifikáciu.

•　Informácie, ktoré nám poskytujete. Pri vytváraní účtu, nákupe, vyžiadaní služby, účasti na prieskume alebo kampaniach, prípadne pri inej forme komunikácie s nami vás môžeme požiadať o informácie, ako je vaše meno, e-mailová adresa, telefónne číslo, fyzická adresa, používateľské mená a heslá, spätná väzba, informácie týkajúce sa vašich zariadení, veku, pohlavia a jazyka, čísla bankového účtu, údaje o platobnej karte a ďalšie podobné finančné informácie. Okrem toho vedieme záznamy o vašich súhlasoch, preferenciách a nastaveniach týkajúcich sa napríklad údajov o polohe, marketingu a zdieľania osobných údajov.

•　Údaje získavame zo zdrojov tretích strán. Určité informácie získavame zo služieb sociálnych sietí, ktoré predstavujú tretie strany, napríklad keď sa na svoj účet prihlásite pomocou prihlasovacích údajov účtu v sociálnej sieti. Ďalšie informácie nájdete v dodatku týkajúcom sa účtu k telefónom Nokia.

•　Vaše transakcie realizované s nami. Uchovávame záznamy o vykonaných nákupoch, sťahovaniach, o obsahu, ktorý ste nám poskytli, o vašich požiadavkách, produktoch a službách, ktoré sme vám poskytli, podrobnosti o platbách a dodávkach, o vašich kontaktoch a komunikácii, ako aj o ďalšej interakcii s nami. V súlade s platnými zákonmi môžeme zaznamenávať vašu komunikáciu s našimi službami starostlivosti o zákazníkov alebo s ďalšími podobnými kontaktnými miestami.

Prečo spracovávame osobné údaje?

Spoločnosť HMD môže spracovávať vaše osobné údaje na tieto účely. Uplatňovať sa môže jeden alebo viacero účelov súčasne.

•　Poskytovanie produktov a služieb. Vaše osobné údaje využívame na to, aby sme vám mohli poskytovať naše produkty a služby, na spracovanie vašich požiadaviek, alebo iným spôsobom, ak je to nevyhnutné v rámci plnenia zmluvy uzavretej medzi vami a spoločnosťou HMD, na zabezpečenie funkčnosti a bezpečnosti našich produktov a služieb, na určenie vašej totožnosti v záujme predchádzania podvodom a pri vyšetrovaní podvodov a iných zneužití. Napríklad údaje o aktivácii zariadenia používame na aktiváciu záruky na vaše zariadenie a na poskytovanie súvisiacich služieb v rámci starostlivosti o zákazníkov.

•　Personalizácia produktov a služieb. Vaše osobné údaje využívame na personalizáciu našich produktov a služieb, ktoré používate, a na poskytovanie relevantnejších služieb, ktoré zodpovedajú vášmu profilu a vašim záujmom, napríklad na vytváranie odporúčaní a zobrazovanie prispôsobeného obsahu v našich službách.

•　Účty. Niektoré služby vyžadujú účet, ktorý vám pomáha spravovať váš obsah a preferencie. Ďalšie informácie nájdete v dodatku týkajúcom sa účtu k telefónom Nokia.

•　Vývoj produktov a služieb. Vaše osobné údaje využívame pri vývoji našich produktov a služieb, na účely starostlivosti o zákazníkov, predaja a marketingu. Môžete sa napríklad zapojiť do Programu pre používateľov a poskytovať nám osobné údaje pre potreby zvyšovania kvality a zlepšovania výkonu našich produktov a služieb. Ďalšie informácie o tom, ako využívame vaše osobné údaje pri vývoji našich produktov a služieb, nájdete v dodatku týkajúcom sa Programu pre používateľov. Osobné údaje zozbierané v spojitosti s používaním konkrétneho produktu alebo služby spoločnosti HMD môžeme spojiť s ďalšími osobnými údajmi, ktoré o vás môžeme mať, pokiaľ sa takéto osobné údaje nezhromažďujú na odlišné účely.

•　Komunikácia s vami. Vaše osobné údaje používame na komunikáciu s vami, napríklad aby sme vás informovali, že naše služby sa zmenili, alebo aby sme vám mohli poslať dôležité upozornenia a ďalšie takéto oznámenia týkajúce sa našich produktov alebo služieb, prípadne aby sme sa s vami mohli skontaktovať na účely starostlivosti o zákazníkov. Ďalšie informácie o tom, ako využívame vaše osobné údaje na poskytovanie služieb starostlivosti o zákazníkov, nájdete v dodatku týkajúcom sa starostlivosti o zákazníkov spoločnosti Nokia.

•　Marketing. Môžeme sa s vami skontaktovať, aby sme vás informovali o nových produktoch, službách alebo propagačných akciách, ktoré môžeme ponúkať, prípadne s cieľom vykonať prieskum trhu, pokiaľ na to máme váš súhlas alebo ak je to inak prípustné. Vaše osobné údaje môžeme využiť na personalizáciu našej ponuky a na poskytovanie relevantnejších služieb, ktoré zodpovedajú vášmu profilu a vašim záujmom, na marketingové účely, napríklad na zobrazovanie prispôsobeného obsahu v našich službách alebo pri odporúčaní príslušenstva. Pri tejto činnosti sa môže zobrazovať obsah spoločnosti HMD alebo tretej strany.

Na akom základe prebieha spracovanie údajov?

Spoločnosť HMD spracováva vaše osobné údaje len zákonným spôsobom. Spracovanie údajov vychádza z uvedených právnych základov:

•　Zmluva. Spracovanie vašich osobných údajov je nevyhnutné na plnenie zmluvy medzi vami a spoločnosťou HMD. Vaše osobné údaje využívame na to, aby sme vám poskytovali naše výrobky a služby a zaistili ich funkčnosť a zabezpečenie. Ak nám neposkytnete potrebné informácie, spôsobí to, že vám nebudeme schopní poskytnúť produkt alebo službu. Zmluva je základom na spracovanie údajov napríklad v týchto prípadoch:

　o　Zhromažďujeme osobné údaje potrebné na spracovanie platieb a dodanie vami zakúpených položiek.

　o　Komunikujeme s vami, aby sme vás informovali napríklad o aktualizácii softvéru alebo aby sme vám mohli poslať dôležité oznámenia týkajúce sa našich produktov alebo služieb, prípadne aby sme sa s vami mohli skontaktovať na účely týkajúce sa starostlivosti o zákazníkov.

•　Oprávnený záujem.  Spoločnosť HMD spracováva osobné údaje, keď je to potrebné na účely oprávnených záujmov spoločnosti HMD. Oprávnené záujmy predstavujú záujmy, ktoré sú zákonné a pre spoločnosť HMD dôležité. Pri činnostiach spracovania údajov vyplývajúcich z oprávnených záujmov berieme do úvahy vaše práva, ktoré musia byť v rovnováhe so záujmami spoločnosti HMD. Ak máte záujem o ďalšie informácie o tom, ako určujeme túto rovnováhu, obráťte sa na nás. Máte právo podať námietku voči spracovaniu na základe oprávnených záujmov. Ďalšie informácie o vašich právach a o tom, ako sa s nami skontaktovať, nájdete v časti „Aké máte práva?“. Oprávnený záujem tvorí základ pre spracovanie údajov napríklad v týchto prípadoch:

　o　Aktivujete si produkty a služby spoločnosti HMD elektronicky a spoločnosti HMD sa pri tom zasielajú údaje o type zariadenia a aplikácie a jedinečný identifikátor zariadenia, aplikácie, siete a predplatného.

　o　Skontaktujeme sa s vami, aby sme vás informovali o nových produktoch alebo službách podobných tým, ktoré ste od nás už skôr získali.

　o　Vaše osobné údaje môžeme využiť na personalizáciu našej ponuky a na poskytovanie relevantnejších služieb, ktoré zodpovedajú vášmu profilu a vašim záujmom, napríklad aby sme vám poskytli odporúčania, zobrazili prispôsobený obsah alebo na účely marketingu v rámci našich služieb. Pri tejto činnosti sa môže zobrazovať obsah tretích strán.

　o　Analyzujeme informácie o vašich záujmoch, nákupnom správaní a vašu spätnú väzbu v záujme rozvoja našich obchodných činností, produktov a služieb.

　o　Spracovávame osobné údaje s cieľom predchádzať podvodom a vyšetrovať podvody a ďalšie zneužívanie, pri obrane oprávnených záujmov spoločnosti HMD, napríklad v občianskoprávnom alebo trestnoprávnom konaní.

•　Súhlas. Spracovanie vašich osobných údajov sa môže zakladať na vašom súhlase. V týchto situáciách vás požiadame o súhlas ešte pred tým, než vaše osobné údaje spracujeme. Poskytnutie takého súhlasu je vždy dobrovoľné a máte možnosť svoj súhlas kedykoľvek odvolať. Odvolanie súhlasu nemá žiadny vplyv na zákonnosť spracovania na základe daného súhlasu pred jeho odvolaním. Vedieme záznamy o vašich súhlasoch, preferenciách a nastaveniach týkajúcich sa napríklad údajov o marketingu, polohe a zdieľania osobných údajov. Súhlas tvorí základ pre spracovanie napríklad v týchto situáciách:

　o　Keď sa zapojíte do Programu pre používateľov, zhromažďujeme údaje o tom, ako využívate konkrétny produkt alebo službu spoločnosti HMD. Údaje využijeme na zlepšovanie našich produktov a služieb. Svoj súhlas môžete odvolať v nastaveniach zariadenia. Ďalšie informácie nájdete v dodatku týkajúcom sa Programu pre používateľov.

　o　Môžete sa prihlásiť na odber našich správ, v ktorých informujeme o nových produktoch, službách a propagačných akciách. Súhlas na účely marketingu môžete kedykoľvek odvolať pomocou odkazu na zrušenie odberu, ktorý sa nachádza na konci bulletinu.

　o　Služba vyžaduje účet, ktorý vám pomáha spravovať váš obsah a preferencie. Obsah na spracovanie môžete spravovať v nastaveniach účtu.

　o　Použitie produktov a služieb spoločnosti HMD môže, na základe vášho súhlasu, zahŕňať použitie údajov o polohe. Súhlas so spracovaním údajov o polohe môžete odvolať v nastaveniach zariadenia alebo aplikácie.

•　Zákonná povinnosť. Môže byť potrebné, aby spoločnosť HMD spracovávala vaše osobné údaje s cieľom plniť svoje zákonné povinnosti, ktoré sa na spoločnosť HMD vzťahujú. Spoločnosť HMD môže byť napríklad zo zákona povinná oznámiť vaše osobné údaje na vyžiadanie orgánom štátnej správy.

Zdieľame osobné údaje?

Vaše osobné údaje nepredávame, neprenajímame ani nepožičiavame tretím stranám. Vaše osobné údaje môžeme oznámiť tretím stranám iba v týchto situáciách:

•　Spoločnosti skupiny HMD a oprávnené tretie strany. Vaše osobné údaje môžeme zdieľať s ďalšími spoločnosťami skupiny HMD alebo s oprávnenými tretími stranami, ktoré spracúvajú osobné údaje pre spoločnosť HMD na účely opísané v týchto zásadách. Môže ísť napríklad o fakturáciu prostredníctvom vášho operátora alebo fakturáciu iným spôsobom, dodanie vami zakúpených položiek, poskytovanie služieb vrátane služieb pre zákazníkov, analyzovanie údajov o spotrebiteľoch, kontroly kreditnej solventnosti alebo vykonávanie prieskumu. Keď si zakúpite produkt od spoločnosti HMD, môže sa vyžadovať, aby sme si vymenili informácie s vaším operátorom. Tieto tretie strany nemajú povolené používať vaše osobné údaje na žiadne iné účely. Požadujeme od nich, aby konali v súlade s týmito zásadami a využívali vhodné bezpečnostné opatrenia na ochranu vašich osobných údajov.

•　Marketing. Môžeme zdieľať vaše osobné údaje s našimi marketingovými partnermi, napríklad na účely správy marketingových kampaní. Môžeme marketing vykonávať spoločne, prípadne môžeme aj inak komunikovať s našimi partnermi. S cieľom vyhnúť sa duplicitnej či zbytočnej komunikácii a na účely prípravy oznámenia na mieru pre vás môžeme v prípadoch, keď to pripúšťa zákon, spojiť informácie, ktoré zhromaždila spoločnosť HMD, s informáciami, ktoré zhromaždil partner. Naši marketingoví partneri nemajú povolené používať vaše osobné údaje na žiadne iné účely. Požadujeme od nich, aby konali v súlade s týmito zásadami a využívali vhodné bezpečnostné opatrenia na ochranu vašich osobných údajov.

•　Medzinárodný prenos osobných údajov. Pri poskytovaní našich produktov a služieb využívame prostriedky a servery nachádzajúce sa v rôznych krajinách a regiónoch sveta, vrátane Európskej únie, Spojených štátov amerických, Singapuru a Číny. Preto sa môžu vaše osobné údaje prenášať cez medzinárodné hranice, mimo územia, kde využívate naše produkty a služby, vrátane krajín mimo Európskeho hospodárskeho priestoru (EHP), kde neexistujú zákony zabezpečujúce špeciálnu ochranu osobných údajov, prípadne kde platia iné právne predpisy o ochrane osobných údajov. V takýchto prípadoch zabezpečujeme, aby na takýto prenos existoval právny základ a aby bola zaistená adekvátna ochrana vašich osobných údajov, ako to vyžadujú platné právne predpisy, napríklad využitím štandardných zmluvných ustanovení schválených príslušnými orgánmi (ak je to potrebné) alebo požiadaním, aby sa uplatňovali ďalšie vhodné technické a organizačné opatrenia na zabezpečenie údajov.

•　Povinné uverejňovanie informácií. Môžeme mať povinnosť oznámiť vaše osobné údaje určitým orgánom alebo tretím stranám, ktorá vyplýva zo záväzných právnych predpisov – napríklad orgánom presadzovania práva v krajinách, kde pôsobíme my alebo tretie strany konajúce v našom mene. Okrem toho môžeme poskytnúť alebo inak spracovávať vaše osobné údaje v súlade s platnými právnymi predpismi na účely obhajoby oprávnených záujmov spoločnosti HMD, napríklad v rámci občianskeho alebo trestného konania.

•　Fúzie a akvizície. Ak sa rozhodneme pre predaj, kúpu, fúziu alebo inú formu reorganizácie našej spoločnosti v určitých krajinách, môže to zahŕňať oznámenie osobných údajov potenciálnym alebo skutočným kupcom a ich poradcom, prípadne prijatie osobných údajov od predávajúcich a ich poradcov.

Ako riešime otázku ochrany súkromia detí?

Produkty a služby spoločnosti HMD sú zvyčajne určené pre všeobecné publikum. Spoločnosť HMD nezhromažďuje vedome údaje o deťoch, bez toho, aby na to mala súhlas ich rodičov alebo zákonných zástupcov.

Aké kroky podnikáte na zaistenie ochrany osobných údajov?

Súkromie a zabezpečenie predstavujú kľúčové aspekty pri vytváraní a poskytovaní našich produktov a služieb. S cieľom riešiť záležitostí súvisiace so súkromím a zabezpečením sme vymedzili konkrétne zodpovednosti. Presadzujeme uplatňovanie interných zásad a usmernení prostredníctvom vhodne vybraných činností, napríklad pomocou aktívneho a reaktívneho riadenia rizík, technických opatrení na zaistenie bezpečnosti a ochrany súkromia, pomocou školení a hodnotení. Vykonávame navyše vhodné kroky na riešenie otázok online zabezpečenia, fyzického zabezpečenia, rizík straty údajov a ďalších takýchto rizík, s prihliadnutím na to, aké riziko spracovanie údajov predstavuje a akej povahy sú spracované údaje. Okrem toho obmedzujeme prístup k našim databázam obsahujúcim osobné údaje na oprávnené osoby, ktoré majú oprávnený dôvod na prístup k takýmto informáciám.

Ako používame súbory cookie?

Spoločnosť HMD používa súbory cookie a podobné ďalšie technológie na prevádzkovanie a vylepšovanie našich webov a našej ponuky. Súbory cookie používame aj na personalizáciu a zobrazovanie reklám. Niektoré webové lokality spoločnosti HMD využívajú na zobrazovanie reklám inzertné technológie tretích strán, napríklad DoubleClick.

Naše domény môžu zahŕňať prvky tretích strán, ktoré ukladajú súbory cookie v mene takejto tretej strany, napríklad vo vzťahu k sociálnym sieťam, ktoré predstavujú tretiu stranu. Ďalšie informácie o tom, ako používame súbory cookie, nájdete v zásadách používania súborov cookie.

Ako dlho sa údaje uchovávajú?

Prijímame primerané kroky, ktorých cieľom je zabezpečiť presnosť osobných údajov, ktoré máme v držbe, a zmazanie nesprávnych alebo nepotrebných údajov.

Obdobie uchovávania údajov závisí od typu údajov a od príslušnej služby či produktu. Doba uchovávania vašich osobných údajov sa určuje v súlade s týmito kritériami:

•　Informácie o aktivácii produktov a služieb (napr. jedinečné identifikátory zariadenia, aplikácie, siete a predplatného): Údaje sa uchovávajú po záručnú dobu a ďalej po dobu 24 mesiacov po skončení záručnej doby.

•　Údaje týkajúce sa Programu pre používateľov (napr. IMEI, stabilita, stav batérie): Údaje sa uchovávajú po dobu 6 mesiacov od dátumu získania, prípadne keď odvoláte súhlas so spracovaním.

•　Informácie o účte (napr. meno, e-mailová adresa, používateľské mená, heslá): Údaje uchovávame, kým je účet aktívny. Keď je účet neaktívny po dobu 24 mesiacov, dôjde k zmazaniu údajov.

•　Informácie o nákupoch (napr. záznamy nákupov a sťahovaní, číslo bankového účtu, údaje o platobnej karte): Údaje sa uchovávajú po dobu 10 rokov od dátumu, získania, pretože to vyžadujú predpisy týkajúce sa účtovníctva.

•　Informácie o komunikácii a interakciách (napr. meno, e-mail, požiadavky): Údaje sa uchovávajú po dobu 24 mesiacov od dátumu získania.

Okrem toho sa na spoločnosť HMD vzťahuje zákonná povinnosť uchovávať údaje v súlade so záväznými právnymi predpismi.

Aké máte práva?

Máte právo vedieť, aké osobné údaje o vás uchovávame, ako sa uvádza ďalej. Máte právo neúplné, nesprávne alebo neaktuálne osobné údaje doplniť či pozmeniť. Za určitých okolností máte právo na vymazanie, obmedzenie alebo na prenos údajov, prípadne na vznesenie námietky voči spracovaniu svojich osobných údajov. Svoje práva môžete uplatniť pomocou správy svojho účtu a volieb, ktoré ponúkajú dostupné nástroje na správu profilu vo vašom zariadení a v našich službách, prípadne sa s nami môžete skontaktovať. V niektorých prípadoch, predovšetkým ak si prajete osobné údaje zmazať alebo ukončiť ich spracovanie, to môže znamenať, že vám nebudeme už naďalej môcť poskytovať služby.

•　Právo na prístup. Máte právo vedieť, aké osobné údaje o vás uchovávame, prípadne máte právo dostať potvrdenie, že údaje o vás nespracovávame. Prístup k svojim údajom môžete vykonať pomocou nastavení účtu. O prístup k svojim údajom môžete požiadať aj využitím nižšie uvedených kontaktných údajov.

•　Právo na opravu.  Máte právo neúplné alebo nesprávne osobné údaje opraviť. Svoje údaje môžete opraviť a aktualizovať prostredníctvom nastavení účtu. Vyzývame vás k tomu, aby ste to občas urobili a zaistili tak aktuálnosť svojich osobných údajov. O opravu alebo doplnenie svojich údajov môžete požiadať aj využitím nižšie uvedených kontaktných údajov.

•　Právo na zabudnutie.  Máte právo na vymazanie svojich osobných údajov v určitých situáciách, napríklad keď spracovanie vašich údajov už nie je potrebné na účely, na ktoré boli údaje získané, alebo keď sa spracovanie zakladá na vašom súhlase a vy chcete svoj súhlas odvolať, pričom neexistuje žiadny ďalší základ na spracovanie týchto údajov. Upozorňujeme vás, že údaje môžu byť potrebné na plnenie zmluvy medzi vami a spoločnosťou HMD, prípadne že spoločnosť HMD môže mať závažné oprávnené dôvody, aby si určité údaje ponechala. Pokiaľ chcete zmazať takéto údaje, znamená to, že možno nebudeme schopní vám aj naďalej poskytovať služby. Údaje môžete zmazať v nastaveniach účtu, prípadne využite nižšie uvedené kontaktné údaje.

•　Právo namietať. Keď sa vaše osobné údaje spracúvajú na základe oprávneného záujmu, máte právo voči takémuto spracovaniu podať námietku. Môžete požiadať o ukončenie spracovania svojich osobných údajov na účely priameho marketingu alebo profilovania. Môžete odhlásiť odber bulletinov kliknutím na odkaz na ukončenie odberu, ktorý sa nachádza na konci našich bulletinov. Závažné upozornenia a ďalšie dôležité oznámenia vám budeme môcť zasielať aj naďalej. Právo na podanie námietky môžete využiť v nastaveniach účtu, prípadne využite nižšie uvedené kontaktné údaje.

•　Právo na obmedzenie spracovania.  Za určitých okolností máte právo na obmedzenie spracovania svojich údajov. Keď dôjde k obmedzeniu spracovania, vaše údaje budú iba uchovávané a nebudú sa už ďalej spracovávať. Napríklad, ak máte pochybnosti o presnosti svojich údajov, máte právo na to, aby sa obmedzilo spracovanie údajov, o ktorých máte pochybnosti, kým sa nepresvedčíte, že sú údaje presné. Právo na obmedzenie spracovania údajov môžete uplatniť využitím nižšie uvedených kontaktných údajov.

•　Právo na prenosnosť údajov.  Keď sa spracovanie vykonáva automatizovanými prostriedkami a vychádza zo zmluvy alebo súhlasu, máte právo získať údaje, ktoré ste spoločnosti HMD poskytli, v strojovo čitateľnom formáte, aby ste ich mohli preniesť k inému prevádzkovateľovi údajov. Možno to vykonať prostredníctvom nastavení účtu, prípadne využite nižšie uvedené kontaktné údaje.

Ak nemôžete uplatniť svoje práva priamo prostredníctvom vami používaných produktov a služieb spoločnosti HMD, môžete sa s nami skontaktovať prostredníctvom nasledujúcich údajov:

•　Portál účtov k telefónom Nokia: www.nokia.com/phones/sso/login

•　Služby zákazníkom: www.nokia.com/en_int/phones/support#contact-us

•　Aplikácia technickej podpory vo vašom telefóne Nokia

•　Poštová adresa: HMD Global Oy, c/o Privacy, Bertel Jungin aukio 9, 02600 Espoo, Fínsko

Ak chcete žiadať o informácie o prenose údajov tretím stranám, do tretích krajín a o bezpečnostných opatreniach uvedených vyššie, obráťte sa na nás. Ak sa domnievate, že sa spoločnosť HMD, bez ohľadu na princípy stanovené v týchto zásadách ochrany osobných údajov a v príslušných dodatkoch, dopustila porušenia platných právnych predpisov o ochrane osobných údajov, máte právo sa sťažovať na úrade pre ochranu osobných údajov.

Kto je prevádzkovateľom vašich osobných údajov?

Prevádzkovateľom vašich osobných údajov, pokiaľ ide o spracovanie osobných údajov v spojitosti s telefónom Nokia, účtom k telefónu Nokia a ďalšími súvisiacimi službami, je spoločnosť HMD Global Oy. Osobou poverenou ochranou osobných údajov je Jari Koljonen.

Vo veciach týkajúcich sa postupov spoločnosti HMD pri ochrane osobných údajov sa s nami môžete skontaktovať na adrese:

HMD Global Oy, c/o Privacy, Bertel Jungin aukio 9, 02600 Espoo, Fínsko

Naše produkty alebo služby môžu obsahovať odkazy na weby a služby iných firiem, ktoré uplatňujú svoje vlastné zásady ochrany osobných údajov. Všetky odkazy na takéto weby a služby vám poskytujeme len pre vaše pohodlie. Spoločnosť HMD odporúča, aby ste sa skôr, než odošlete akékoľvek osobné údaje tretím stranám, zoznámili so zásadami ochrany osobných údajov takýchto tretích strán.

Zmeny týchto zásad ochrany osobných údajov

Spoločnosť HMD môže občas tieto zásady aktualizovať, aby odrážali zmeny našich postupov pri spracovaní osobných údajov, pokiaľ ide o naše produkty a služby, prípadne zmeny platných právnych predpisov. Zmeny týchto zásad ochrany osobných údajov nájdete na portáli ochrany osobných údajov spoločnosti HMD (www.nokia.com/phones/privacyportal) v sekcii „Čo sa zmenilo?“. Dátum poslednej zmeny týchto zásad vždy uvádzame aj v záhlaví zásad.

"</string>
    <string name="user_experience_activity">Dodatok týkajúci sa Programu pre používateľov</string>
    <string name="user_experience_content">Môžete pomôcť spoločnosti HMD Global zvyšovať kvalitu a výkon telefónov Nokia. Keď sa zúčastňujete Programu pre používateľov, zhromažďujeme technické údaje o vašom telefóne a službách, o tom, ako fungujú a ako ich využívate. &lt;br/> &lt;br/>Tieto údaje potom slúžia napríklad na &lt;br/> &lt;br/>•　zlepšovanie telefónu a aplikácií, &lt;br/>•　predĺženie výdrže batérie, &lt;br/>•　poskytovanie relevantnejších funkcií a služieb, &lt;br/>•　personalizáciu našich produktov a služieb, ktoré používate, a na poskytovanie relevantnejších služieb, ktoré zodpovedajú vášmu profilu a vašim záujmom, napríklad na vytváranie odporúčaní a zobrazovanie prispôsobeného obsahu a reklamy v našich službách. &lt;br/> &lt;br/>Zhromaždené údaje zahŕňajú napríklad: &lt;br/> &lt;br/>•　identifikačné číslo telefónu (IMEI), &lt;br/>•　model telefónu, &lt;br/>•　verziu systému telefónu a aplikácie, &lt;br/>•　kód krajiny (MCC), &lt;br/>•　zemepisnú polohu (blízky prístupový bod siete Wi-Fi alebo mobilný vysielač), &lt;br/>•　kód mobilného operátora (MNC), &lt;br/>•　adresu IP, &lt;br/>•　úroveň nabitia batérie, &lt;br/>•　nainštalované aplikácie a softvér, &lt;br/>•　použité odkazy a funkcie, &lt;br/>•　frekvenciu používania aplikácií, &lt;br/>•　informácie o zlyhaniach a chybách softvéru. &lt;br/> &lt;br/>Zozbierané údaje nevyužívame na identifikáciu vašej osoby. Údaje o používaní však možno spojiť s vaším telefónom na základe zhromaždených identifikátorov zariadení, ako je napríklad kód IMEI. Údaje o použití sa spájajú s vaším telefónom len s cieľom zdokonaľovať funkcie a výkon telefónu a služieb a na personalizáciu našej ponuky. Ak napríklad zistíme, že mobilný telefón intenzívne spotrebúva energiu batérie, môžeme odporučiť nastavenie, ktoré výdrž batérie predĺži. Zhromaždené údaje môžeme zdieľať s tretími stranami vyvíjajúcimi aplikácie, aby sme im pomohli zdokonaľovať ich aplikácie a služby. Zdieľané údaje sú anonymné a nie je možné ich nijako priradiť k vám ani vášmu zariadeniu. &lt;br/> &lt;br/>Ak je používateľ prihlásený do Programu pre používateľov, získava sa poloha pri aktivácii (GPS) raz, a to pri aktivácii telefónu. Ak používateľ do Programu pre používateľov prihlásený nie je, poloha pri aktivácii (GPS) sa nezískava. &lt;br/> &lt;br/>Odhlásenie z Programu pre používateľov možno vykonať v nastaveniach zariadenia.</string>
</resources>
