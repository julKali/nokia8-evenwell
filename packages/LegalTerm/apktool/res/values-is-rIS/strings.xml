<?xml version="1.0" encoding="utf-8"?>
<resources>
    <string name="nokia_legal_title">Lagalegar upplýsingar frá HMD</string>
    <string name="privacy_activity">Persónuverndarstefna HMD</string>
    <string name="privacy_context">"Persónuverndarstefna HMD Global fyrir vörur og þjónustu

Tekur gildi 1. nóvember 2018

Okkur er annt um persónuvernd þína

HMD Global Oy skuldbindur sig til að virða persónuvernd þína og uppfylla viðeigandi lög um gagna- og persónuvernd. Þessi persónuverndarstefna („stefna“) lýsir því hvernig við söfnum og notum persónuupplýsingar þar sem HMD er ábyrgðaraðili gagna eða þar sem við vísum til gildissviðs þessarar yfirlýsingar. „Persónuupplýsingar“ merkir upplýsingar sem tengjast þér eða öðrum persónugreinanlegum einstaklingi.

Við veitum þér viðbótarupplýsingar um persónuvernd sem eiga sérstaklega við um vöru eða þjónustu í viðbótum við þessa stefnu og aðrar tilkynningar sem þú kannt að sjá við notkun á vörum okkar og þjónustu. Ef einhver munur er á milli slíkra tilkynninga og þessarar stefnu skal fyrst taka mið af tilkynningunum.

Gefðu þér tíma til að kynna þér stefnu okkar og hafðu samband ef þú hefur einhverjar spurningar.

Hvaða upplýsingum söfnum við?

Við söfnum persónuupplýsingum um þig og öðrum upplýsingum þegar þú kaupir, notar eða skráir þig inn í vörur okkar og þjónustu, tekur þátt í herferðum eða rannsóknum eða átt í samskiptum við okkur á annan hátt. Þetta felur í sér eftirfarandi flokka:

•　Virkjun á vörum og þjónustu. Vörur og þjónusta HMD krefjast hugsanlega rafrænnar virkjunar, þar sem upplýsingar um gerð tækis þíns og hugbúnaðar, sem og einkvæm auðkenni fyrir tæki, forrit, netkerfi og áskriftir, eru send til HMD.

•　Notkun á vörum og þjónustu.

o　Þegar þú færð aðgang að þjónustu okkar á netinu búa vefþjónar okkar sjálfkrafa til skrár um heimsókn þína. Þessar skrár innihalda venjulega IP-tölu, aðgangstíma, vefsvæði sem tengt er frá, skoðaðar síður, tengla og eiginleika sem eru notaðir, efnið sem er skoðað eða beðið um, tegund vafra eða forrits, tungumál og aðrar slíkar upplýsingar. Forrit okkar hafa hugsanlega reglulegt samband við þjóna okkar, til dæmis til að athuga með uppfærslu eða til að senda okkur upplýsingar varðandi notkun þjónustunnar.

o　Áætlanir um endurbætur. Það er hugsanlegt að við bjóðum þér að taka þátt í af fúsum og frjálsum vilja að bæta vöru eða þjónustu eða taka þátt í rannsóknarverkefnum þar sem ítarlegum upplýsingum er safnað. Frekari upplýsingar má finna í viðbót okkar um notendaupplifun.

o　Staðsetning og staðsetningargögn. Staðsetningarþjónustur sem greina nákvæma eða áætlaða staðsetningu í gegnum gervitungl, farsímakerfi, þráðlaus net eða með annarri staðsetningaraðferð sem byggir á nettengingu. Þessi tækni getur falið í sér að staðsetningargögnum þínum og einkvæmum auðkennum fyrir farsíma, Wi-Fi eða öðrum auðkennum sem tengjast neti sé deilt með HMD. Við notum þessar upplýsingar ekki til að auðkenna þig persónulega án þíns samþykkis.

•　Upplýsingar sem þú veitir okkur. Þegar þú stofnar reikning, kaupir vöru, biður um þjónustu, tekur þátt í rannsókn eða herferðum eða átt á annan hátt í samskiptum við okkur, er hugsanlegt að við biðjum um upplýsingar eins og nafn þitt, netfang, heimilisfang, símanúmer, götuheiti, notandanafn og aðgangsorð, álit, upplýsingar um tækið þitt, aldur, kyn og tungumál, bankareikningsnúmer, kreditkortaupplýsingar og aðrar slíkar fjárhagslegar upplýsingar. Við höldum einnig skrár yfir samþykki þitt, sérstillingar og stillingar sem tengjast t.d. staðsetningargögnum, markaðssetningu og deilingu persónuupplýsinga.

•　Upplýsingum sem við fáum frá þriðju aðilum. Við fáum sendar tilteknar upplýsingar frá samfélagsmiðlaþjónustum þriðju aðila, til dæmis þegar þú skráir þig inn á reikninginn þinn með innskráningarupplýsingum samfélagsmiðlareiknings. Frekari upplýsingar er að finna í reikningsviðbótum fyrir Nokia-síma.

•　Viðskipti þín við okkur. Við höldum skrár yfir kaup þín, niðurhal, efnið sem þú veitir okkur, beiðnir þínar, vörurnar og þjónustuna sem þér er veitt, upplýsingar um greiðslur og afhendingu, tengiliði þína og samskipti og önnur samskipti við okkur. Við getum, í samræmi við viðeigandi lög, skráð samskipti þín við þjónustuver okkar eða aðra slíka samskiptaaðila.

Hvers vegna vinnum við úr persónuupplýsingum?

HMD vinnur hugsanlega úr persónuupplýsingum þínum af eftirfarandi ástæðum. Ein eða fleiri ástæður geta átt við á sama tíma.

•　Afhending á vörum og þjónustu. Við notum persónuupplýsingar þínar til að veita þér vörur okkar og þjónustu, til að afgreiða beiðnir þínar eða eftir því sem nauðsynlegt reynist til að hægt að sé að fullnægja samningnum á milli þín og HMD, til að tryggja virkni og öryggi á vörum okkar og þjónustum, til að auðkenna þig og til að koma í veg fyrir og rannsaka svik og aðra misnotkun. Til dæmis notum við virkjunargögn til að virkja ábyrgð tækisins og veita þér viðkomandi notendaþjónustu.

•　Sérsnið á vörum og þjónustu. Við notum persónuupplýsingar þínar til að sérsníða vörurnar og þjónustuna sem þú notar og til að veita þér þjónustu sem er betur sniðin að þér og samsvarar prófíl þínum og áhugamálum, til dæmis með því að birta þér tillögur og sérsniðið efni í þjónustum okkar.

•　Reikningar. Sumar þjónustur krefjast reiknings til að auðvelda þér að stjórna efni þínu og sérstillingum. Frekari upplýsingar er að finna í reikningsviðbótum fyrir Nokia-síma.

•　Þróun á vörum og þjónustu. Við notum persónuupplýsingar þínar til að þróa vörur okkar, þjónustu, þjónustudeild og markaðssetningu. Þú getur til dæmis tekið þátt í áætlun okkar um að bæta notendaupplifun til að láta okkur í té persónuupplýsingar sem við nýtum til að auka gæði og afköst vara okkar og þjónustu. Frekari upplýsingar um hvernig við notum persónuupplýsingar þínar til að þróa vörur okkar og þjónustu má finna í viðbótinni um notendaupplifun. Við sameinum hugsanlega persónuupplýsingar sem við söfnum í tengslum við notkun þína á tilteknum vörum og/eða þjónustu HMD með öðrum persónuupplýsingum sem við varðveitum hugsanlega um þig, nema slíkum persónuupplýsingum hafi verið safnað í öðrum tilgangi.

•　Samskipti við þig. Við notum persónuupplýsingar þínar til samskipta við þig, til dæmis til að tilkynna þér um breytingar á þjónustu eða til að senda þér áríðandi viðvaranir og aðrar slíkar tilkynningar sem tengjast vörum okkar og/eða þjónustu og til að hafa samband við þig í tengslum við þjónustu við viðskiptavini. Frekari upplýsingar um hvernig við notum persónuupplýsingar þínar til að veita þér notendaþjónustu má finna í viðbótinni um þjónustu við viðskiptavini Nokia.

•　Markaðssetning. Við höfum hugsanlega samband við þig til að segja þér frá nýjum vörum, þjónustum eða tilboðum sem við kunnum að bjóða og til að gera markaðsrannsóknir þegar við höfum samþykki þitt til þess eða þegar það er heimilt á annan hátt. Við notum hugsanlega persónuupplýsingar þínar til að sérsníða framboð okkar og til að veita þér þjónustu sem er betur sniðin að prófíl þínum og áhugamálum í markaðstilgangi, til dæmis til að birta sérsniðið efni og markaðssetningu í þjónustum okkar og til að stinga upp á aukabúnaði. Þetta getur falið í sér að birta efni frá HMD og þriðja aðila.

Á hvaða grundvelli fer úrvinnslan fram?

HMD vinnur eingöngu úr persónuupplýsingum þínum með lögmætum hætti. Úrvinnslan er byggð á eftirfarandi lagagrundvelli:

•　Samningur. Úrvinnsla á persónuupplýsingum þínum er nauðsynleg við framkvæmd samningsins á milli þín og HMD. Við notum persónuupplýsingar þínar til að veita þér vörur okkar og þjónustu og til að tryggja virkni þeirra og öryggi. Ef þú veitir okkur ekki nauðsynlegar upplýsingar getum við ekki veitt þér vöruna eða þjónustuna. Úrvinnsla gagna fer fram á grundvelli samningsins, til dæmis þegar

　o　Við söfnum þeim persónuupplýsingum sem þarf til að vinna greiðsluna og afhenda það sem þú kaupir.

　o　Við eigum samskipti við þig, til dæmis til að tilkynna þér um uppfærslu á hugbúnaði, til að senda þér áríðandi viðvaranir og aðrar mikilvægar tilkynningar sem tengjast vörum okkar og/eða þjónustu og til að hafa samband við þig í tengslum við þjónustu við viðskiptavini.

•　Lagalegir hagsmunir.  HMD vinnur úr persónuupplýsingum þegar það telst nauðsynlegt til að framfylgja lagalegum hagsmunum HMD. Með lagalegum hagsmunum er átt við hagsmuni sem eru lögmætir og mikilvægir fyrir HMD. Við vinnslu á grundvelli lagalegra hagsmuna er tekið tillit til réttinda þinna og þau vegin á móti hagsmunum HMD. Þú getur fengið frekari upplýsingar um þetta mat með því að hafa samband við okkur. Þú hefur rétt á að andmæla mati á grundvelli lagalegra hagsmuna. Frekari upplýsingar um réttindi þín og hvernig þú hefur samband við okkur er að finna í kaflanum „Hver eru réttindi þín?“. Úrvinnsla gagna fer fram á grundvelli lagalegra hagsmuna, til dæmis þegar

　o　Þú virkjar vörur og þjónustu HMD með rafrænum hætti og upplýsingar um gerð tækis og forrits, auk einkvæms auðkennis fyrir tækið, forritið, netið og áskrift, eru sendar til HMD.

　o　Við höfum samband við þig til að segja þér frá vörum eða þjónustu sem er svipuð og þú hefur áður fengið hjá okkur.

　o　Við notum hugsanlega persónuupplýsingar þínar til að sérsníða framboð okkar og til að veita þér þjónustu sem er betur sniðin að prófíl þínum og áhugamálum, til dæmis til að gefa ráð og til að birta sérsniðið efni og markaðssetningu í þjónustum okkar. Þetta getur falið í sér að birta efni frá þriðja aðila.

　o　Við greinum upplýsingar á grundvelli áhugamála þinna, kauphegðunar og ábendinga til að þróa rekstur okkar, vörur og þjónustu.

　o　Við vinnum úr persónuupplýsingum til að koma í veg fyrir og rannsaka svik og aðra misbeitingu og til að verja lögmæta hagsmuni HMD, til dæmis í málaferlum.

•　Samþykki. Vinnsla á persónuupplýsingum kann að byggjast á samþykki þínu. Við slíkar aðstæður leitum við samþykkis þíns áður en unnið er úr persónuupplýsingum þínum. Samþykki er ávallt veitt af fúsum vilja og þú getur alltaf dregið samþykki þitt til baka. Afturköllun samþykkis hefur ekki áhrif á lögmæti vinnslu á grundvelli samþykkisins fram að afturkölluninni. Við höldum einnig skrár yfir samþykki þitt, sérstillingar og stillingar sem tengjast t.d. markaðssetningu, staðsetningargögnum og deilingu persónuupplýsinga. Úrvinnsla gagna fer fram á grundvelli samningsins við eftirfarandi aðstæður:

　o　Þú tekur þátt í áætluninni um að bæta notendaupplifun og við söfnum upplýsingum um notkun þína á tilteknum vörum og/eða þjónustu HMD. Við notum gögnin til að bæta vörur okkar og þjónustu. Þú getur afturkallað samþykki þitt í stillingum tækisins. Frekari upplýsingar má finna í viðbótinni um áætlun til að bæta notendaupplifun.

　o　Þú gerist áskrifandi að póstlista til að fræðast um nýjar vörur, þjónustu og tilboð. Þú getur dregið samþykki þitt fyrir markaðssetningu til baka með því að nota tengilinn til að hætta í áskrift neðst í fréttabréfinu.

　o　Þjónustan krefst reiknings til að auðvelda þér að stjórna efni þínu og sérstillingum. Þú getur stýrt samþykki þínu fyrir úrvinnslu gagna í stillingum reikningsins.

　o　Notkun á vörum og þjónustu HMD kann að fela í sér að staðsetningargögn séu notuð með samþykki þínu. Þú getur afturkallað samþykki þitt fyrir úrvinnslu á staðsetningargögnum í stillingum tækisins eða forritsins.

•　Lagaskylda. HMD gæti þurft að vinna úr persónuupplýsingum þínum til að uppfylla lagaskilyrði sem HMD ber að hlíta. HMD gæti til dæmis borið lagaleg skylda til að afhenda yfirvöldum persónuupplýsingar þínar, sé um það beðið.

Deilum við persónuupplýsingum?

Við seljum hvorki né leigjum þriðju aðilum persónuupplýsingar þínar. Við birtum þriðja aðila persónuupplýsingar þínar eingöngu við eftirfarandi aðstæður:

•　HMD-fyrirtæki og viðurkenndir þriðju aðilar. Við kunnum að deila persónuupplýsingum þínum með öðrum fyrirtækjum HMD eða viðurkenndum þriðju aðilum sem vinna úr persónuupplýsingum fyrir HMD í þeim tilgangi sem lýst er í þessari persónuverndarstefnu. Þetta getur til dæmis falið í sér reikninga í gegnum símafyrirtækið þitt eða á annan hátt, afhendingu á því sem þú kaupir, veitingu þjónustu þ.m.t. þjónustu við viðskiptavini, stjórnun og greiningu á gögnum viðskiptavina, mat á greiðslugetu og framkvæmd rannsókna. Þegar þú kaupir vöru frá HMD gætum við þurft að skiptast á upplýsingum við símafyrirtækið þitt. Þessir þriðju aðilar mega ekki nota persónuupplýsingar þínar í neinum öðrum tilgangi. Við krefjumst þess af þeim að þeir starfi samkvæmt þessari yfirlýsingu og noti viðeigandi öryggisráðstafanir til að verja persónuupplýsingar þínar.

•　Markaðssetning. Við kunnum að deila persónuupplýsingum þínum með samstarfsaðilum okkar í markaðssetningu, til dæmis til að stýra markaðsherferðum. Við framkvæmum hugsanlega markaðssetningaraðgerðir og eigum í öðrum samskiptum í samstarfi við samstarfsaðila okkar. Til að forðast endurtekin eða ónauðsynleg samskipti og til að sníða skilaboðin að þér munum við hugsanlega máta upplýsingar sem HMD hefur safnað við upplýsingar sem samstarfsaðilarnir hafa safnað þar sem lög leyfa. Samstarfsaðilar okkar í markaðsstarfi mega ekki nota persónuupplýsingar þínar í neinum öðrum tilgangi. Við krefjumst þess af þeim að þeir starfi samkvæmt þessari yfirlýsingu og noti viðeigandi öryggisráðstafanir til að verja persónuupplýsingar þínar.

•　Flutningur á persónuupplýsingum á milli landa. Við veitum vörur okkar og þjónustu með því að nota tilföng og þjóna í ýmsum löndum og landsvæðum víða um heim, m.a. í Evrópusambandinu, Bandaríkjunum, Singapúr og Kína. Því geta persónuupplýsingar þínar verið fluttar yfir alþjóðleg landamæri utan landsins þar sem þú notar vörur okkar og þjónustu, þ.m.t. til landa utan Evrópska efnahagssvæðisins (EES) sem eru ekki með lög sem veita sérstaka vernd fyrir persónuupplýsingar eða eru með ólíkar lagareglur varðandi gagnavernd. Í slíkum tilvikum tryggjum við að slíkur flutningur fari fram á lagalegum grunni og að persónuupplýsingar þínar séu nægilega vel varin skv. þeim lögum sem við eiga, til dæmis með því að nota staðlaða samninga sem viðeigandi yfirvöld samþykkja (þegar þörf krefur) og með því að krefjast notkunar á öðrum tæknilegum og skipulagslegum öryggisráðstöfunum fyrir upplýsingar.

•　Lögbundin upplýsingagjöf Okkur ber hugsanlega skylda skv. lögum til að senda persónuupplýsingar þínar til tiltekinna yfirvalda eða þriðju aðila, til dæmis til löggæslustofnana í löndum þar sem við eða þriðju aðilar sem koma fram fyrir okkar hönd eru með starfsemi. Við þurfum einnig hugsanlega að gefa upp eða vinna á annan hátt úr persónuupplýsingum þínum í samræmi við viðeigandi lög til að verja lögmæta hagsmuni HMD, til dæmis í málaferlum í einkamála- eða refsirétti.

•　Samrunar og yfirtökur. Ef við ákveðum að selja, kaupa, sameina eða endurskipuleggja rekstur okkar á annan hátt í tilteknum löndum, getur það falið í sér að við veitum hugsanlegum eða raunverulegum kaupendum og ráðgjöfum þeirra aðgang að persónuupplýsingum, eða fáum persónuupplýsingar frá seljendum eða ráðgjöfum þeirra.

Hvernig tökum við á persónuvernd barna?

Vörur og þjónusta HMD er almennt ætluð almennum notendum. HMD safnar ekki vitandi vits upplýsingum um börn án samþykkis foreldra þeirra eða forráðamanna.

Hvað er gert til að tryggja öryggi persónuupplýsinga?

Persónuvernd og öryggi eru lykilatriði þegar vörur okkur og þjónusta er búin til og afhent. Við höfum úthlutað sérstökum ábyrgðarsviðum til að taka á málefnum sem tengjast persónuvernd og öryggi. Við framfylgjum innri stefnumálum okkar og leiðbeiningum með vali á viðeigandi aðgerðum, þ.m.t. fyrirbyggjandi og afturvirkri áhættustýringu, öryggis- og persónuverndaráætlunum, þjálfun og mati. Við grípum til viðeigandi aðgerða til að taka á öryggi á netinu, tæknilegu öryggi, hættu á gagnamissi og annarri slíkri áhættu og tökum mið af áhættunni sem skapast af úrvinnslu og eðli þeirra gagna sem varin eru. Við takmörkum einnig aðgang að gagnagrunnum okkar sem geyma persónuupplýsingarnar við einstaklinga með aðgangsheimild sem hafa rökstudda þörf fyrir aðgangi að slíkum upplýsingum.

Hvernig notum við kökur?

HMD notar kökur og aðra áþekka tækni til að starfrækja og bæta vefsvæði okkar og tilboð. Við notum einnig kökur fyrir sérstillingar og til að birta auglýsingar. Sum HMD-vefsvæði nota auglýsingatækni frá þriðja aðila, eins og DoubleClick, til að birta auglýsingar.

Lénin okkar geta falið í sér einingar frá þriðja aðila sem velja kökurnar fyrir hönd þriðja aðila, til dæmis sem tengist netsamfélagi þriðja aðila. Frekari upplýsingar um notkun okkar á kökum má finna í stefnu okkar um kökur.

Hve lengi eru gögnin varðveitt?

Við gerum viðeigandi ráðstafanir til að halda persónuupplýsingum sem við varðveitum réttum og eyðum röngum eða ónauðsynlegum persónuupplýsingum.

Varðveislutíminn er mismunandi eftir gagnagerð og þjónustunni eða vörunni sem um ræðir. Varðveislutími persónuupplýsinga er ákvarðaður samkvæmt eftirfarandi skilyrðum:

•　Upplýsingar um virkjun vöru og þjónustu (t.d. einkvæm auðkenni tækis, forrits, nets og áskriftar): Gögnin eru varðveitt á ábyrgðartímabilinu og 24 mánuði eftir að ábyrgðartímabilinu lýkur.

•　Gögn fyrir áætlun um bætta notendaupplifun (t.d. IMEI-númer, stöðugleiki, hleðsla rafhlöðu): Gögnin eru varðveitt í 6 mánuði eftir að þeim er safnað eða þar til þú afturkallar samþykki þitt fyrir úrvinnslu gagnanna.

•　Reikningsupplýsingar (t.d. nafn, netfang, notandanöfn, lykilorð): Gögnin eru varðveitt á meðan reikningurinn er virkur. Gögnunum er eytt ef reikningurinn hefur verið óvirkur í 24 mánuði.

•　Upplýsingar um kaup (t.d. skrár um kaup og niðurhal, bankareikningsnúmer, kortaupplýsingar): Gögnin eru varðveitt í 10 ár eftir að þeim er safnað, í samræmi við bókhaldsreglur.

•　Boð- og samskiptaupplýsingar (t.d. nafn, netfang, beiðnir): Gögnin eru varðveitt í 24 mánuði eftir að þeim er safnað.

Auk þess ber HMD lagaleg skylda til að varðveita gögn í samræmi við þar að lútandi lög.

Hver eru réttindi þín?

Þú hefur rétt á því að vita hvaða persónuupplýsingar um þig við varðveitum, eins og nánar er tilgreint hér að neðan. Þú hefur rétt á því að láta leiðrétta eða uppfæra ófullnægjandi, rangar eða úreltar persónuupplýsingar. Í ákveðnum tilvikum hefur þú rétt á því að láta eyða, loka fyrir eða flytja persónuupplýsingar eða mótmæla úrvinnslu þeirra. Þú getur neytt réttar þíns með því að stjórna reikningi þínum og valkostum í gegnum þau notandaupplýsingatæki sem í boði eru í tækinu þínu og þjónustum okkar eða með því að hafa samband við okkur. Í einhverjum tilvikum getur þetta leitt til þess að við getum ekki lengur veitt þér þjónustu okkar, sérstaklega ef þú vilt að við eyðum eða hættum að vinna úr persónuupplýsingum þínum.

•　Réttur til aðgangs. Þú hefur rétt á að vita hvaða persónuupplýsingar um þig við geymum eða fá staðfestingu á að við vinnum ekki úr persónuupplýsingum sem varða þig. Þú getur nálgast gögnin þín í stillingum reikningsins. Þú getur einnig beðið um aðgang að gögnunum með því að nota samskiptaupplýsingarnar hér að neðan.

•　Réttur til leiðréttingar.  Þú hefur rétt á því að láta leiðrétta ófullnægjandi eða rangar persónuupplýsingar. Þú getur leiðrétt og uppfært gögnin þín í stillingum reikningsins og við hvetjum þig til að gera það öðru hverju til að tryggja að persónuupplýsingarnar séu réttar. Þú getur einnig beðið um að gögnin séu leiðrétt eða uppfærð með því að nota samskiptaupplýsingarnar hér að neðan.

•　Réttur til að gleymast.  Þú hefur rétt á að láta eyða persónuupplýsingum þínum við tilteknar aðstæður, til dæmis þegar úrvinnsla á gögnunum í þeim tilgangi sem þeim var safnað er ekki lengur nauðsynleg eða ef úrvinnslan fer fram á grundvelli samþykkis þíns, þú vilt draga samþykkið til baka og það er enginn annar grundvöllur fyrir úrvinnslunni. Athugaðu að gögnin kunna að vera nauðsynleg til að framkvæma samninginn á milli þín og HMD og að HMD kann að hafa brýna lögmæta hagsmuni af því að varðveita tiltekin gögn. Ef þú vilt eyða slíka upplýsingum kann það að leiða til þess að við getum ekki haldið áfram að veita þér þjónustu. Þú getur eytt gögnum í stillingum reikningsins eða með því að nota samskiptaupplýsingarnar hér að neðan.

•　Andmælaréttur. Þegar unnið er úr persónuupplýsingum þínum á grundvelli lagalegra hagsmuna hefur þú rétt á að mótmæla slíkri úrvinnslu. Þú getur farið fram á að við hættum að vinna úr persónuupplýsingum í þeim tilgangi að beina markaðssetningu til þín eða gera persónusnið. Þú getur sagt upp áskrift að fréttabréfinu okkar með því að smella á uppsagnartengilinn neðst í fréttabréfinu. Áríðandi viðvaranir og aðrar mikilvægar tilkynningar kunna að vera sendar til þín eftir sem áður. Þú getur neytt andmælaréttar þíns í stillingum reikningsins eða með því að nota samskiptaupplýsingarnar hér að neðan.

•　Réttur til takmörkunar á vinnslu.  Við tilteknar aðstæður hefur þú rétt á að takmarka úrvinnslu á gögnunum þínum. Þegar úrvinnsla hefur verið takmörkuð eru gögnin einungis varðveitt og ekki er unnið frekar úr þeim. Ef þú véfengir til dæmis að gögn um þig séu rétt hefur þú rétt á að takmarka úrvinnslu á gögnunum þar til gengið hefur verið úr skugga um að þau séu rétt. Þú getur neytt réttarins til að takmarka vinnslu í stillingum reikningsins eða með því að nota samskiptaupplýsingarnar hér að neðan.

•　Réttur til flytja eigin gögn.  Þegar úrvinnsla fer fram með sjálfvirkum hætti á grundvelli samnings eða samþykkis hefur þú rétt á að fá afhend gögnin sem þú hefur látið HMD í té á tölvutæku formi svo þú getir flutt þau til annars ábyrgðaraðila. Þetta er hægt að gera í stillingum reikningsins eða með því að nota samskiptaupplýsingarnar hér að neðan.

Ef þú getur ekki neytt réttar þíns beint í gegnum vörur og þjónustu HMD getur þú haft samband við okkur í

•　Reikningsgátt fyrir Nokia-síma: www.nokia.com/phones/sso/login

•　Þjónustuver: www.nokia.com/en_int/phones/support#contact-us

•　Stuðningsforrit í Nokia-símanum

•　Póstur: HMD Global Oy, c/o Privacy, Bertel Jungin aukio 9, 02600 Espoo, Finnland

Þú getur beðið um upplýsingar um flutning til þriðju aðila og þriðju landa og ofangreindar verndarráðstafanir með því að hafa samband við okkur. Ef þú telur að HMD hafi brotið á rétti þínum samkvæmt þar að lútandi gagnaverndarlögum, þrátt fyrir reglurnar sem settar eru fram í persónuverndarstefnunni og viðkomandi viðaukum, hefur þú rétt á að leggja fram kvörtun til gagnaverndaryfirvalda.

Hver er ábyrgðaraðili persónuupplýsinga þinna?

HMD Global Oy er ábyrgðaraðili persónuupplýsinga þinna þegar unnið er úr persónuupplýsingum vegna Nokia-símans þíns, Nokia-símareikningsins og tengdrar þjónustu. Jari Koljonen er persónuverndarfulltrúi okkar.

Ef málið varðar persónuverndargjörðir HMD má einnig hafa samband við okkur í:

HMD Global Oy, c/o Privacy, Bertel Jungin aukio 9, 02600 Espoo, Finnland

Vörur okkar og þjónusta geta innihaldið tengla á vefsvæði og þjónustur annarra fyrirtækja sem eru með sína eigin persónuverndarstefnu. Allar tenglar á slík vefsvæði og þjónustu eru eingöngu til hægðarauka. HMD mælir með því að þú kynnir þér persónuverndarstefnu viðkomandi þriðju aðila áður en þú afhendir þeim persónuupplýsingarnar.

Breytingar á þessari persónuverndarstefnu

HMD kann að uppfæra þessa persónuverndarstefnu öðru hverju til að endurspegla breytingar á gagnavinnsluvenjum okkar hvað varðar vörur okkar og þjónustu eða breytingar á þar að lútandi lögum. Breytingar á þessari persónuverndarstefnu má sjá í kaflanum „Hvað hefur breyst?“ á persónuverndargátt HMD (www.nokia.com/phones/privacyportal). Fremst í þessari persónuverndarstefnu kemur fram hvenær hún var síðast uppfærð.

"</string>
    <string name="user_experience_activity">Viðbót um áætlun til að bæta notendaupplifun</string>
    <string name="user_experience_content">Þú getur aðstoðað HMD Global við að auka gæði og afköst Nokia-síma. Þegar þú tekur þátt í áætluninni um að bæta notendaupplifun söfnum við tæknilegum upplýsingum um símann og þjónustur, virkni þeirra og notkun þína á þeim. &lt;br/> &lt;br/>Gögnin eru til dæmis notuð til að &lt;br/> &lt;br/>•　bæta símann og forrit &lt;br/>•　auka endingu rafhlöðu &lt;br/>•　bjóða upp á gagnlegri eiginleika og þjónustu &lt;br/>•　sérsníða vörurnar og þjónustuna sem þú notar og til að veita þér þjónustu sem er betur sniðin að þér og samsvarar prófíl þínum og áhugamálum, til dæmis með því að birta þér tillögur og sérsniðið efni og auglýsingar í þjónustum okkar. &lt;br/> &lt;br/>Eftirfarandi upplýsingum er meðal annars safnað: &lt;br/> &lt;br/>•　Auðkennisnúmer síma (IMEI) &lt;br/>•　Gerð síma &lt;br/>•　Símkerfi og útgáfa forrits &lt;br/>•　Landsnúmer fartækis (MCC) &lt;br/>•　Staðsetning (nálægur Wi-Fi aðgangsstaður eða farsímasendir) &lt;br/>•　MNC (Mobile Network Code) &lt;br/>•　IP-tala &lt;br/>•　Hleðsla rafhlöðu &lt;br/>•　Uppsett forrit og hugbúnaður &lt;br/>•　Tenglar og eiginleikar sem notaðir eru &lt;br/>•　Hve oft forritin eru notuð &lt;br/>•　Upplýsingar um hrun og villur í hugbúnaði &lt;br/> &lt;br/>Við notum ekki gögnin sem við söfnum til að auðkenna þig. Þó er mögulegt að tengja notkunargögn við símann þinn á grundvelli auðkenna tækisins sem safnað er, t.d. IMEI-númers. Notkunargögnin eru eingöngu tengd við símann til þess að bæta virkni og afköst símans og þjónustunnar og til að sérsníða framboð okkar. Ef við tökum til dæmis eftir því að símann notar mikla rafhlöðuorku getum við til dæmis stungið upp á stillingum sem auka rafhlöðuendingu. Við getum deilt söfnuðu gögnunum með utanaðkomandi þróunaraðilum forrita til að hjálpa þeim að bæta forrit sín og þjónustu. Gögnin eru nafnlaus og ekki er hægt að rekja þau til þín eða tækisins þíns. &lt;br/> &lt;br/>Virkjunarstaðsetning (GPS) er geymd einu sinni þegar síminn er virkjaður hjá notendum sem taka þátt í áætluninni um að bæta notendaupplifun. Virkjunarstaðsetning er ekki geymd hjá notendum sem ekki taka þátt í áætluninni. &lt;br/> &lt;br/>Þú getur hætt þátttöku í áætluninni í stillingum tækisins.</string>
</resources>
