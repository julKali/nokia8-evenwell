<?xml version="1.0" encoding="utf-8"?>
<resources>
    <string name="nokia_legal_title">HMD õiguslik teave</string>
    <string name="privacy_activity">HMD privaatsuspoliitika</string>
    <string name="privacy_context">"HMD Global – toodete ja teenuste privaatsuspoliitika

Jõustumiskuupäev: 1. november 2018

Hoolime teie privaatsusest

HMD Global Oy austab teie privaatsust ja järgib asjakohaseid andmekaitse- ja privaatsusseadusi. See privaatsuspoliitika („poliitika“) kirjeldab, kuidas me kogume ja töötleme isikuandmeid juhul, kui HMD on vastutav töötleja, või viitab olukordadele, kui seda poliitikat rakendame. „Isikuandmed“ tähendab andmeid, mis on seotud teie või mõne teise tuvastatava isikuga.

Täiendavat, konkreetse toote või teenusega seotud privaatsusteavet leiate selle poliitika lisadest ning teistest teatistest, mida meie tootete või teenuste kasutamisel kuvatakse. Kui nende teatiste ja selle poliitika sisus on vastuolusid, lähtuge teatiste sisust.

Tutvuge meie poliitikaga ja võtke meiega ühendust, kui teil on sellega seoses küsimusi.

Millist teavet kogume?

Kogume teie isikuandmeid ja muud teavet, mille sisestate ostude sooritamisel, meie toodete või teenuste kasutamisel või kasutajaks registreerumisel, kampaaniates või uurimustes osaledes või muul viisil meiega suheldes. Muuhulgas kogume teie kohta teavet järgmistel juhtudel.

•　Toodete ja teenuste aktiveerimisel. HMD toodete ja teenuste kasutamiseks võib olla nõutav elektrooniline aktiveerimine, mille käigus saadetakse HMD-le andmed teie seadme ja rakenduse tüübi kohta ning unikaalsed seadme, rakenduse, võrgu ja tellimuse tunnused.

•　Toodete ja teenuste kasutamine.

　o　Kui kasutate meie võrguteenuseid, loovad meie veebiserverid automaatselt teie külastusega seotud kirjeid. Nendes kirjetes sisaldub tavaliselt teie IP-aadress, kasutusajad, suunavate saitide aadressid, külastatud lehed, kasutatud lingid ja teenused, vaadatud või taotletud sisu, brauseri või rakenduse tüüp, keel ja muu sarnane teave. Meie rakendused võivad meiega perioodiliselt ühendust võtta, näiteks värskenduste otsimiseks või teenuse kasutamisega seotud teabe saatmiseks.

　o　Parandusprogrammid. Võime kutsuda teid liituma vabatahtlike tootearendus- ja uurimisprogrammidega, milles kogutakse üksikasjalikumat teavet. Täpsemat teavet leiate meie kasutuskogemuse programmi lisast.

　o　Positsioneerimine ja asukohateave. Asukohapõhised teenused määravad teie täpse või ligikaudse asukoha satelliit-, mobiili- või Wi-Fi-võrgu abil või kasutades mõnd teist võrgupõhist positsioneerimisviisi. Positsioneerimise käigus võidakse HMD-le edastada teie asukohaandmeid ning unikaalseid seadme ja mobiili-, Wi-Fi- või muu võrgu identifikaatoreid. Me ei kasuta seda teavet teie nõusolekuta teie identifitseerimiseks.

•　Teave, mida meile edastate. Konto loomisel, ostu sooritamisel, teenuste taotlemisel, uuringutes või kampaaniates osalemisel või muul viisil meiega suheldes võime teilt küsida teatud andmeid, näiteks teie nime, meiliaadressi, telefoninumbrit, postiaadressi, kasutajanimesid ja paroole, tagasisidet, seadmetega seotud teavet, sugu, vanust ja suhtluskeelt, pangakonto numbrit, krediitkaardiandmeid ja muud sarnast maksete sooritamiseks vajalikku teavet. Samuti säilitame andmed teie nõusolekute, eelistuste ja seadete kohta, mis on seotud näiteks asukohaandmete, turunduse või isikuandmete jagamisega.

•　Teave, mida saame kolmandatelt osapooltelt. Teatud andmeid saame ka kolmanda osapoole sotsiaalvõrgustikest, näiteks juhul, kui logite oma kontole sisse sotsiaalvõrgustiku kontoandmeid kasutades. Täpsemat teavet leiate meie Nokia telefonide konto lisateabest.

•　Teie tehingud meie saidil. Säilitame andmeid teie ostude, allalaadimiste, meile edastatud sisu, teie taotluste, teile müüdud toodete ja teenuste, teie makse- ja tarneandmete, kontaktandmete, edastatud teadete ja muul viisil meiega suheldes edastatud teabe kohta. Asjakohase seadusandluse kohaselt võime salvestada teie suhtlust meie klienditeeninduse või teiste sarnaste kontaktkanalitega.

Miks me isikuandmeid töötleme?

HMD võib teie isikuandmeid töödelda järgmistel eesmärkidel. Töötlemisel võib samal ajal olla mitu eesmärki.

•　Toodete ja teenuste pakkumine. Kasutame teie isikuandmeid teile toodete ja teenuste pakkumiseks, teie taotluste töötlemiseks või muudel eesmärkidel, mis on vajalikud teie ja HMD vahel sõlmitud lepingu täitmiseks, meie toodete ja teenuste funktsionaalsuse tagamiseks, teie tuvastamiseks või pettuste ja muud liiki väärkasutuste ennetamiseks ja uurimiseks. Näiteks kasutame seadme aktiveerimisel esitatud andmeid teie seadme garantii aktiveerimiseks ja teile vajaliku klienditeeninduse pakkumiseks.

•　Toodete ja teenuste isikupärastamiseks. Teie kasutatavate toodete ja teenuste isikupärasemaks muutmiseks, et saaksime pakkuda teie profiilile ja huvidele paremini vastavaid teenuseid. Näiteks võime kogutud andmete alusel anda teile soovitusi või kuvada meie teenuste kasutamisel kohandatud sisu.

•　Kontod. Mõne teenuse puhul peate oma sisu ja eeliste haldamiseks konto looma. Täpsemat teavet leiate Nokia telefonikonto lisast.

•　Toodete ja teenuste arendamine. Kasutame teie isikuandmeid meie toodete, teenuste, klienditeeninduse ning müügi ja turunduse arendamiseks. Näiteks võite liituda meie kasutuskogemuse programmiga. Programmiga liitudes edastate meile oma isikuandmeid meie toodete ja teenuste kvaliteedi ja jõudluse parandamise eesmärgil. Täpsemat teavet selle kohta, kuidas teie isikuandmeid meie toodete ja teenuste arendamiseks kasutame, leiate meie kasutuskogemuse programmi lisast. Võime seostada kogutud isikuandmeid konkreetse HMD toote ja/või teenuse kasutamisega või isikuandmetega, mida oleme teie kohta kogunud, välja arvatud juhul, kui niisugused andmed on kogutud muul eesmärgil.

•　Teiega suhtlemiseks. Kasutame teie isikuandmeid teiega suhtlemiseks, näiteks selleks, et teavitada teid meie teenuste muutustest, saata teile olulisi hoiatusi ja teisi sarnaseid teatisi, mis on seotud meie toodete ja/või teenustega, või võtta teiega ühendust klienditeenindusega seotud eesmärkidel. Täpsemat teavet selle kohta, kuidas kasutame teie isikuandmeid klienditeeninduse teenuste pakkumiseks, leiate meie Nokia mobiiltelefoni hooldusprogrammi lisast.

•　Turundus. Võime teiega ühendust võtta meie uutest toodetest, teenustest või kampaaniatest teavitamiseks või turu-uuringute läbiviimiseks juhul, kui olete andnud selleks oma nõusoleku või see on muudel alustel lubatud. Pakkumiste isikupärasemaks muutmiseks, et saaksime pakkuda teie profiilile ja huvidele paremini vastavaid teenuseid. Näiteks võime kogutud andmeid kasutada turunduseesmärkidel, et nende andmete alusel anda teile soovitusi või kuvada meie teenuste kasutamisel kohandatud sisu ja teha soovitusi tarvikute ostmiseks. Teile võidakse kuvada HMD või muude osapoolte sisu.

Mis on andmete töötlemise alus?

HMD töötleb teie isikuandmeid vaid juhul, kui töötlemine on seadusega kooskõlas. Töötlemine lähtub järgmistest seaduslikest alustest.

•　Leping. Teie isikuandmete töötlemine on vajalik teie ja HMD vahel sõlmitud lepingu täitmiseks. Kasutame teie isikuandmeid meie toodete ja teenuste pakkumiseks ning toodete ja teenuste funktsionaalsuse ja turvalisuse tagamiseks. Kui te meile vajalikke andmeid ei esita, ei saa me teile vastavat toodet või teenust pakkuda. Leping on töötlemise aluseks järgmistel juhtudel.

　o　Kogume maksete töötlemiseks ja ostude tarnimiseks vajalikke isikuandmeid.

　o　Kasutame teie isikuandmeid teiega suhtlemiseks, näiteks selleks, et teavitada teid meie tarkvaravärskendustest, ja selleks, et saata teile olulisi hoiatusi ja teisi tähtsaid teatisi, mis on seotud meie toodete ja/või teenustega, või et võtta teiega ühendust klienditeenindusega seotud eesmärkidel.

•　Õigustatud huvi.  HMD töötleb isikuandmeid juhul, kui see on vajalik HMD õigustatud huvist tulenevate eesmärkide täitmiseks. Õigustatud huvi tähendab huvi, mis on seaduslik ja HMD jaoks oluline. Õigustatud huvil põhineva töötlemise korral võetakse võrdselt arvesse nii teie õigusi kui ka HMD huvisid. Täpsema teabe saamiseks meie huvide tasakaalustamise testide kohta võtke meiega ühendust. Õigustatud huvist tuleneva töötlemise kohta saate esitada vastuväiteid. Täpsemat teavet oma õiguste ja meiega ühenduse võtmise võimaluste kohta leiate jaotisest „Millised õigused teil on?“. Õigustatud huvi on töötlemise aluseks järgmistel juhtudel.

　o　Kui aktiveerite HMD tooted ja teenused elektrooniliselt, saadetakse HMD-le andmed teie seadme ja rakenduse tüübi kohta ning unikaalsed seadme, rakenduse, võrgu ja tellimuse tunnused.

　o　Võtame teiega ühendust, et teavitada teid uutest toodetest ja teenustest, mis on sarnased nendega, mida olete meilt varem ostnud.

　o　Pakkumiste isikupärasemaks muutmiseks, et saaksime pakkuda teie profiilile ja huvidele paremini vastavaid teenuseid. Näiteks võime kogutud andmete alusel anda teile soovitusi või kuvada meie teenuste kasutamisel kohandatud sisu. Teile võidakse kuvada muude osapoolte sisu.

　o　Analüüsime teavet teie huvide ja ostukäitumise kohta ning teie tagasisidet oma äritegevuse, toodete ja teenuste arendamiseks.

　o　Töötleme isikuandmeid pettuste ning muu väärkasutuse ennetamiseks ja uurimiseks ning HMD seadusejärgsete huvide kaitsmiseks, näiteks tsiviil- või kriminaalmenetluste puhul.

•　Nõusolek. Teie isikuandmete töötlemine võib oleneda teie nõusolekust. Niisugustel juhtudel küsime teie nõusolekut enne teie isikuandmete töötlemist. Nõusoleku andmine on alati vabatahtlik ja teil on võimalik antud nõusolekust igal ajal taganeda. Nõusolekust taganemine ei mõjuta enne nõusolekust taganemist toimunud andmetöötluse seaduslikkust. Säilitame andmed teie nõusolekute, eelistuste ja seadete kohta, mis on seotud näiteks turunduse, asukohaandmete või isikuandmete jagamisega. Nõusolek on töötlemise aluseks järgmistel juhtudel.

　o　Kui osalete kasutuskogemuse programmis ja kogume andmeid selle kohta, kuidas te konkreetset HMD toodet ja/või teenust kasutate. Kasutame neid andmeid oma toodete ja teenuste arendamiseks. Nõusoleku saate tagasi võtta oma seadme seadete menüüs. Täpsemat teavet leiate meie kasutuskogemuse programmi lisast.

　o　Kui liitute meie postitusloendiga, et saada teavet meie uute toodete, teenuste ja kampaaniate kohta. Turunduseks antud nõusoleku saate uudiskirja allservas oleval lingil klõpsates igal hetkel tagasi võtta.

　o　Mõne teenuse puhul peate oma sisu ja eeliste haldamiseks konto looma. Andmete töötlemiseks antud nõusolekuid saate hallata konto seadete kaudu.

　o　HMD toodete ja teenuste kasutamiseks võime teie nõusoleku korral kasutada ka teie asukohaandmeid. Asukohaandmete töötlemiseks antud nõusoleku saate igal ajal seadme seadete kaudu tagasi võtta.

•　Seadusest tulenev kohustus. HMD-l võib olla vaja teie isikuandmeid töödelda HMD seadusest tulenevate kohustuste tõttu. HMD-l võib näiteks olla kohustus avaldada teie andmed ametivõimudele, kui nad neid andmeid taotlevad.

Kas me jagame isikuandmeid?

Me ei müü ega rendi teie isikuandmeid kolmandatele osapooltele. Avaldame teie isikuandmeid kolmandatele osapooltele järgmistel juhtudel.

•　HMD ettevõtted ja volitatud kolmandad osapooled. Võime jagada teie isikuandmeid teiste HMD ettevõtetega või volitatud kolmandate osapooltega, kes töötlevad HMD jaoks andmeid selles poliitikas kirjeldatud eesmärkide täitmiseks. Näiteks võime edastada teie andmeid, kui soovite tasuda võrguteenuse pakkuja vahendusel või muul viisil. Samuti võime teie andmeid edastada ostude tarnimiseks, teenuste, sh klienditeeninduse, pakkumiseks, tarbijaandmete analüüsimiseks, krediidikontrolliks ja uuringute läbiviimiseks. HMD toodete ostmisel võib meil tekkida vajadus vahetada teavet võrguteenuse pakkujaga. Neil kolmandatel osapooltel pole lubatud kasutada teie isikuandmeid muudel eesmärkidel. Nõuame neilt selle poliitika tingimuste järgimist ja teie isikuandmete kaitsmiseks vajalike turvameetmete rakendamist.

•　Turundus. Võime jagada teie isikuandmeid oma turunduspartneritega, näiteks turunduskampaaniate haldamiseks. Võime koostöös partneritega läbi viia ühiseid turunduskampaaniaid või edastada muid ühissõnumeid. Korduva või mittevajaliku teabe saatmise vältimiseks ja sõnumite teile sobivaks kohandamiseks võib meil seadusega lubatud juhtudel tekkida vajadus töödelda HMD kogutud andmeid koos meie partneri kogutud andmetega. Meie turunduspartneritel pole lubatud kasutada teie isikuandmeid muudel eesmärkidel. Nõuame neilt selle poliitika tingimuste järgimist ja teie isikuandmete kaitsmiseks vajalike turvameetmete rakendamist.

•　Rahvusvaheline isikuandmete ülekandmine. Toodete ja teenuste pakkumiseks kasutame erinevates riikides ja piirkondades, sealhulgas Euroopa Liidus, Ameerika Ühendriikides, Singapuris ja Hiinas, asuvaid ressursse ja servereid. Seetõttu võidakse teie isikuandmeid üle kanda väljapoole selle riigi piire, kus meie tooteid ja teenuseid kasutate, sealhulgas ka Euroopa Majanduspiirkonda mittekuuluvatesse riikidesse, kus ei kehti isikuandmeid samas ulatuses kaitsvad reeglid või kehtivad teistsugused andmekaitse-eeskirjad. Sellistel juhtudel teeme esmalt kindlaks, kas niisuguseks andmete ülekandmiseks on olemas õiguslik alus ja kas teie andmed on asjakohase seadusega ettenähtud määral kaitstud, näiteks (vajaduse korral) asjakohaste ametivõimude kinnituse saanud standardlepingute kasutamisega ja muude asjakohaste tehniliste ja organisatsioonisiseste turvameetmete nõuetega.

•　Kohustuslikud avaldamised. Meil võib olla kohustus avaldada teie isikuandmeid teatud ametivõimudele või muudele kolmandatele osapooltele (näiteks õiguskaitseasutustele) riikides, kus meie või meie volitatud kolmandad osapooled tegutsevad. Samuti võime teie isikuandmeid asjakohase seaduse alusel avaldada ja muul viisil töödelda HMD seadusejärgsete huvide kaitsmiseks, näiteks tsiviil- või kriminaalmenetluste puhul.

•　Ühinemised ja omandamised. Kui otsustame müüa, liita või muul viisil oma erinevates riikides tegutsevaid ettevõtteid ümber korraldada, võime nende toimingute käigus edastada teie isikuandmeid potentsiaalsetele või tegelikele ostjatele ja nende nõustajatele või saada isikuandmeid müüjatelt ja nende nõustajatelt.

Kuidas me laste privaatsuse tagame?

HMD tooted ja teenused sobivad üldjuhul kasutamiseks kõigile. HMD ei kogu teadlikult laste andmeid ilma nende vanemate või hooldajate nõusolekuta.

Milliste meetmetega isikuandmeid kaitstakse?

Privaatsus ja turvalisus on meie toodete ja teenuste loomisel ja tarnimisel olulised aspektid. Oleme loonud eraldi ametikohad, mille eesmärgiks on privaatsuse ja turvalisusega seotud küsimustega tegelemine. Rakendame organisatsioonisiseseid poliitikaid ja juhiseid mitme asjakohase toimingu näol, näiteks proaktiivse ja mõjusa riskihalduse, turbe- ja privaatsusmehhanismide ning koolituste ja hindamistega. Rakendame asjakohaseid meetmeid veebiturvalisuse, füüsilise turvalisuse, andmekao riski ja muude sarnaste riskide haldamiseks, võttes sealjuures arvesse töötlemisega kaasnevaid ning töödeldavate andmete olemusest tulenevaid riske. Samuti lubame meie isikuandmeid sisaldavaid andmebaase kasutada vaid volitatud isikutel, kellel on selle teabe vaatamiseks õigustatud vajadus.

Kuidas me küpsiseid kasutame?

HMD kasutab veebisaidi ja pakkumiste parandamiseks küpsiseid ja muid sarnaseid tehnoloogiaid. Samuti kasutame küpsiseid isikupärastamiseks ja reklaamide kuvamiseks. Mõni HMD veebisait kasutab reklaamide kuvamiseks kolmandate osapoolte reklaamitehnoloogiaid, näiteks DoubleClicki.

Meie domeenides võib olla kolmanda osapoole elemente, mis salvestavad teie arvutisse kolmanda osapoole, näiteks sotsiaalvõrgustiku, nimel küpsise. Täpsemat teavet selle kohta, kuidas küpsiseid kasutame, vaadake meie küpsiste poliitikast.

Kui kaua andmeid säilitatakse?

Rakendame asjakohaseid meetmeid, et hoida meie valduses olevad andmed ajakohastena ja kustutada valed või mittevajalikud isikuandmed.

Säilitusaeg oleneb andmete tüübist ja sellest, millise toote või teenuse jaoks andmeid säilitatakse. Teie isikuandmete säilitusaeg määratakse järgmiste kriteeriumite alusel.

•　Toodete ja teenuste aktiveerimisega seotud teave (nt unikaalsed seadme, rakenduse, võrgu ja tellimuse identifikaatorid): Andmeid säilitatakse garantiiperioodi jooksul ja 24 kuud pärast garantiiperioodi lõppu.

•　Kasutajakogemuse programmiga seotud andmed (nt IMEI, stabiilsus, aku olek): Andmeid säilitatakse 6 kuud pärast nende kogumist või seni, kuni võtate tagasi töötlemiseks antud nõusoleku.

•　Konto teave (nt nimi, meiliaadress, kasutajanimed, paroolid): Andmeid säilitatakse seni, kuni konto on aktiivne. Kui konto on olnud mitteaktiivne 24 kuud, siis andmed kustutatakse.

•　Ostudega seotud teave (nt ostude ja allalaadimiste kirjed, pangakonto number, krediitkaardiandmed): Raamatupidamiseeskirjade täitmiseks säilitatakse neid 10 aastat pärast kogumist.

•　Sidevahendite ja suhtluse andmed (nt nimi, meiliaadress, taotlused): Andmeid säilitatakse 24 kuud pärast nende kogumist.

Lisaks peab HMD säilitama andmeid ka seadustest tulenevate kohustuste täitmiseks.

Millised õigused teil on?

Teil on õigus teada, milliseid isikuandmeid me teie kohta säilitame, nagu on kirjeldatud allpool. Teil on õigus paluda mittetäielike, ebatäpsete või aegunud isikuandmete parandamist või värskendamist. Teatud juhtudel on teil õigus paluda isikuandmed kustutada, andmete kasutamist piirata või andmed üle kanda, ning oma isikuandmete töötlemisele vastuväiteid esitada. Oma õigusi saate rakendada, hallates oma kontot ja kasutades oma seadme ja meie teenuste profiilihaldustööriistades pakutavaid valikuid või meiega ühendust võttes. Mõnel juhul, eriti kui soovite, et kustutaksime teie isikuandmed või lõpetaksime nende töötlemise, ei saa me teile edaspidi vastavat teenust pakkuda.

•　Juurdepääsuõigus. Teil on õigus teada, milliseid isikuandmeid teie kohta säilitame, või taotleda kinnitust, et me ei töötle teiega seotud andmeid. Enda andmetele pääsete juurde konto seadete kaudu. Juurdepääsu enda andmetele võite taotleda ka alltoodud kontaktandmete kaudu.

•　Õigus andmeid parandada.  Teil on õigus paluda mittetäielikke või ebatäpseid isikuandmeid parandada. Enda andmeid saate parandada ja uuendada konto seadete kaudu ning soovitame teil seda aeg-ajalt ka teha, et teie isikuandmed oleksid ajakohastatud. Oma andmete parandamise või täiendamise taotlemiseks võite kasutada ka alltoodud kontaktandmeid.

•　Õigus olla unustatud.  Teatud juhtudel on teil õigus nõuda oma isikuandmete kustutamist. See õigus on teil näiteks juhul, kui teie andmete töötlemine pole enam vajalik selle eesmärgi täitmiseks, milleks andmed algselt koguti, või kui andmete töötlemise ainsaks aluseks on teie nõusolek, mille soovite tagasi võtta. Arvestage sellega, et andmed võivad olla vajalikud teie ja HMD vahel sõlmitud lepingu täitmiseks ja teatud juhtudel võib HMD-l olla andmete salvestamiseks veenev õiguslik alus. Kui soovite sellise teabe kustutada, ei saa me teile edaspidi vastavat teenust pakkuda. Andmete töötlemiseks antud nõusolekuid saate kustutada konto seadete kaudu või kasutades alltoodud kontaktandmeid.

•　Õigus esitada vastuväiteid. Kui teie isikuandmete töötlemise aluseks on õigustatud huvi, on teil õigus andmete töötlemisele vastuväiteid esitada. Teil on õigus nõuda, et lõpetaksime isikuandmete töötlemise otseturunduse või profiili koostamise eesmärgil. Meie uudiskirja saamisest loobumiseks klõpsake uudiskirja allservas olevat linki. Sel juhul võime teile endiselt saata kriitilisi hoiatusi või olulisi teateid. Vastuväite esitamise õigust saate rakendada konto seadete kaudu või kasutades alltoodud kontaktandmeid.

•　Õigus töötlemist piirata.  Teatud olukordades võib teil olla õigus oma andmete töötlemist piirata. Kui piirate andmete töötlemise, võib teie andmeid ainult salvestada, kuid neid ei tohi töödelda. Näiteks, kui vaidlustate andmete täpsuse, on teil õigus piirata vaidlustatud andmete töötlemist, kuni veendutakse, et teie andmed on korrektsed. Töötlemise piiramise õigust saate rakendada konto seadete kaudu või kasutades alltoodud kontaktandmeid.

•　Õigus andmete ülekantavusele.  Kui andmeid töödeldakse automaatselt ja töötlemise aluseks on leping või nõusolek, on teil õigus taotleda HMD-le edastatud andmeid masinloetavas vormingus, et saaksite need edastada teisele andmetöötlejale. Seda saate teha konto seadete kaudu või kasutades alltoodud kontaktandmeid.

Kui te ei saa rakendada oma õigusi kasutatavate HMD toodete ja teenuste kaudu, võite meiega järgmiste valikute kaudu ühendust võtta.

•　Nokia telefonikontode portaalis, aadressil www.nokia.com/phones/sso/login

•　Klienditoe vahendusel: www.nokia.com/en_int/phones/support#contact-us

•　Teie Nokia telefoni installitud kasutajatoe rakenduse kaudu

•　Postiaadressil: HMD Global Oy, c/o Privacy, Bertel Jungin aukio 9, 02600 Espoo, Soome

Üksikasjaliku teabe taotlemiseks kolmandatele osapooltele või kolmandatesse riikidesse edastatud andmete ning ülalmainitud turvameetmete kohta võtke meiega ühendust. Kui olete veendunud, et HMD on privaatsuspoliitikas ja asjakohastes lisades sätestatud eeskirjadest hoolimata rikkunud teie kehtivast andmekaitseseadusest tulenevaid õigusi, on teil õigus esitada kaebus andmekaitseasutusele.

Kes teie isikuandmeid töötleb?

Kui teie isikuandmeid töödeldakse seoses teie Nokia telefoni, Nokia telefonide konto ja muude seotud teenustega, on isikuandmete töötlejaks HMD Global Oy. Meie andmekaitseametnik on Jari Koljonen.

HMD privaatsuspõhimõtetega seonduvate küsimusetega võite pöörduda meie poole ka aadressil

HMD Global Oy, c/o Privacy, Bertel Jungin aukio 9, 02600 Espoo, Soome

Meie tooted või teenused võivad sisaldada linke teiste ettevõtete veebisaitidele ja teenustele, millel on oma privaatsustingimused. Lingid niisugustele veebisaitidele ja teenustele lisatakse vaid teie mugavuse huvides. Enne kolmandatele osapooltele andmete esitamist soovitab HMD teil tutvuda nende kolmandate osapoolte privaatsuspoliitikatega.

Selle privaatsuspoliitika muudatused

HMD võib seda poliitikat aeg-ajalt uuendada, et see kajastaks meie toodete ja teenuste või asjakohase seadusandluse muutusi. Teavet selle privaatsuspoliitika muudatuste kohta leiate HMD Privaatsusportaali (www.nokia.com/phones/privacyportal) jaotisest „Mida on muudetud?“. Selle poliitika ülaosas näete ka teavet selle kohta, millal seda viimati muudeti.

"</string>
    <string name="user_experience_activity">Kasutuskogemuse programmi täiendus</string>
    <string name="user_experience_content">Saate aidata HMD Globalil Nokia telefonide kvaliteeti ja jõudlust parandada. Kui osalete kasutuskogemuse programmis, kogume tehnilisi andmeid teie telefoni ja kasutatavate teenuste kohta, et näha, kuidas telefon ja teenused töötavad ning kuidas te neid kasutate. &lt;br/> &lt;br/>Neid andmeid kasutatakse näiteks &lt;br/> &lt;br/>•　telefoni ja rakenduste arendamiseks &lt;br/>•　aku tööea pikendamiseks &lt;br/>•　kasulikumate funktsioonide ja teenuste pakkumiseks &lt;br/>•　teie kasutatavate toodete ja teenuste isikupärasemaks muutmiseks, et saaksime pakkuda teie profiilile ja huvidele paremini vastavaid teenuseid. Näiteks võime kogutud andmete alusel anda teile soovitusi või kuvada meie teenuste kasutamisel kohandatud sisu ja reklaame. &lt;br/> &lt;br/>Kogume näiteks järgmisi andmeid. &lt;br/> &lt;br/>•　Telefoni identimisnumber (IMEI) &lt;br/>•　Telefoni mudel &lt;br/>•　Telefoni süsteemi ja rakenduse versioon &lt;br/>•　Mobiiltelefoni riigikood (MCC) &lt;br/>•　Geograafiline asukoht (lähedalasuv Wi-Fi-pääsupunkt või mobiilimast) &lt;br/>•　Mobiilivõrgu kood (MNC) &lt;br/>•　IP-aadress &lt;br/>•　Aku tase &lt;br/>•　Installitud rakendused ja tarkvara &lt;br/>•　Kasutatud lingid ja funktsioonid &lt;br/>•　Rakenduste kasutussagedus &lt;br/>•　Teave tarkvarakrahhide ja -tõrgete kohta &lt;br/> &lt;br/>Me ei kasuta kogutud andmeid teie identifitseerimiseks. Sellegipoolest on meil võimalik siduda kasutusandmeid teie telefoniga kogutud seadme identifitseerimisandmete (näiteks IMEI-koodi) järgi. Kasutusandmeid seostatakse teie telefoniga ainult telefoni ja teenuste funktsionaalsuse ja jõudluse parandamiseks või meie pakkumise isikupärastamiseks. Näiteks, kui märkame, et telefon tarbib liiga palju aku voolu, võime anda soovitusi aku säästmiseks. Võime kogutud andmeid jagada ka muude tootjate rakenduste arendajatega, et aidata neil täiustada oma rakendusi ja teenuseid. Jagatud andmed on anonüümsed ja neid ei saa seostada teie ega teie seadmega. &lt;br/> &lt;br/>Kui kasutaja on liitunud kasutuskogemuse programmiga, kogutakse telefoni aktiveerimise ajal üks kord aktiveerimise asukohateavet (GPS). Kui kasutaja ei liitu kasutuskogemuse programmiga, siis aktiveerimise asukohateavet (GPS) ei koguta. &lt;br/> &lt;br/>Kasutuskogemuse programmist saate lahkuda oma seadme sätete menüü kaudu.</string>
</resources>
