<?xml version="1.0" encoding="utf-8"?>
<resources>
    <string name="nokia_legal_title">HMD juridisk information</string>
    <string name="privacy_activity">HMD:s sekretesspolicy</string>
    <string name="privacy_context">"HMD Globals sekretesspolicy för produkter och tjänster

Gäller från 1 november 2018

Vi bryr oss om din integritet

HMD Global Oy har åtagit sig att respektera din integritet och att följa gällande dataskydds- och sekretesslagar. I den här sekretesspolicyn (”policyn”) beskriver vi hur vi samlar in och använder personuppgifter i situationer då HMD är personuppgiftsansvarig eller då vi hänvisar till att denna policy gäller. Med ”personuppgifter” avses information om dig eller en annan identifierbar person.

Tillägg till denna policy innehåller ytterligare sekretessinformation som är specifik för en viss produkt eller tjänst och det förekommer även andra meddelanden som visas när du använder våra produkter eller tjänster. Om det föreligger skillnader mellan sådana meddelanden och denna policy ska meddelandena beaktas i första hand.

Vi ber dig att ägna en kort stund åt att läsa genom policyn och meddela oss om du har några frågor.

Vilka uppgifter samlar vi in?

Vi samlar in personuppgifter och annan information när du köper, använder eller registrerar dig i våra produkter och tjänster, deltar i kampanjer eller undersökningar eller på annat sätt interagerar med oss. I detta ingår följande kategorier:

•　Aktivering av produkter och tjänster. HMD:s produkter och tjänster kan kräva elektronisk aktivering som innebär att uppgifter som typ av enhet och app samt unika ID-nummer för enheter, appar, nätverk och prenumerationer skickas till HMD.

•　Användning av produkter och tjänster.

　o　När du använder våra tjänster online registreras besöket automatiskt av våra webbservrar. Uppgifter som registreras är vanligtvis IP-adress, åtkomsttider, vilka webbplatser besöket är länkat från, besökta sidor, vilka länkar och funktioner som används, vilket innehåll som visas eller begärs, typ av webbläsare eller program, språk och annan liknande information. Våra program kan kontakta våra servrar med jämna mellanrum, till exempel för att söka efter uppdateringar eller för att skicka information till oss om hur tjänster används.

　o　Förbättringsprogram. Det kan hända att vi frågar om du frivilligt vill bidra till att förbättra produkter och tjänster eller delta i undersökningar i vilka detaljerade uppgifter samlas in. För mer information, se tillägget om användarupplevelseprogrammet.

　o　Positionerings- och platsdata.Platsbaserade tjänster fastställer antingen din exakta eller ungefärliga position med hjälp av positioneringsmetoder baserade på satellitnät, mobilnät, trådlösa eller andra nätverk. Användningen av sådan teknik kan medföra att dina platsdata och unika ID-nummer för enheter, mobiler, trådlösa eller andra nätverk överförs till HMD. Vi använder inte sådan information för att identifiera dig personligen utan ditt samtycke.

•　Uppgifter som du lämnar till oss.När du skapar ett konto, handlar, beställer tjänster, deltar i undersökningar eller kampanjer eller på annat sätt interagerar med oss kan vi be om uppgifter som namn, e-postadress, telefonnummer, gatuadress, användarnamn och lösenord, synpunkter, information om dina enheter, ålder, kön och språk, bankkontonummer, kreditkortsuppgifter och annan sådan finansiell information. Vi för även register över dina samtycken, önskemål och inställningar när det gäller till exempel platsdata, marknadsföring och spridning av personuppgifter.

•　Uppgifter som vi får från tredje man. Vi får vissa uppgifter från externa tjänster för sociala nätverk, till exempel när du loggar in på ditt konto med hjälp av dina inloggningsuppgifter till konton för sociala nätverk. Se tillägget Nokia-telefonkonto för mer information.

•　Dina transaktioner med oss.Vi för register över dina köp, nedladdningar, innehåll som du har lämnat till oss, dina förfrågningar, de produkter och tjänster som vi har tillhandahållit till dig, betalnings- och leveransuppgifter, din kontakt, kommunikation och annan interaktion med oss. I enlighet med gällande lag har vi rätt att registrera din kommunikation med vår kundtjänst eller liknande kontaktpunkter.

Varför behandlar vi personuppgifter?

HMD kan behandla dina personuppgifter för följande ändamål. Det kan finnas ett eller flera ändamål för samma behandling.

•　För att tillhandahålla produkter och tjänster.Vi använder dina personuppgifter för att förse dig med våra produkter och tjänster, för att behandla dina förfrågningar eller på annat sätt arbeta för att uppfylla avtalet mellan dig och HMD, för att säkerställa funktionaliteten och säkerheten hos våra produkter och tjänster, för att identifiera dig samt för att förhindra och utreda bedrägerier och andra former av otillåten användning. Till exempel använder vi uppgifter om enheten för att aktivera din garanti och förse dig med tillhörande kundtjänster.

•　Anpassa produkter och tjänster. Vi använder dina personuppgifter för att anpassa de produkter och tjänster som du använder och för att ge dig mer relevanta tjänster som matchar din profil och dina intressen, till exempel genom att ge rekommendationer och visa anpassat innehåll i våra tjänster.

•　Konton. För vissa tjänster krävs ett konto som hjälper dig att hantera ditt innehåll och dina inställningar. Se tillägget Nokia-telefonkonto för mer information.

•　Utveckla produkter och tjänster. Vi använder dina personuppgifter för att utveckla våra produkter, tjänster, kundservice, försäljning och marknadsföring. Till exempel kan du gå med i vårt användarupplevelseprogram för att ge oss dina personuppgifter, så att vi kan förbättra kvalitet och prestanda hos våra produkter och tjänster. För mer information om hur vi använder dina personuppgifter för att utveckla våra produkter och tjänster, se tillägget om användarupplevelseprogrammet. Vi kan kombinera personuppgifter som samlas in i samband med din användning av en viss HMD-produkt och/eller tjänst med andra personuppgifter som vi har om dig, såvida inte dessa personuppgifter har samlats in för ett annat ändamål.

•　Kommunicera med dig.Vi använder dina personuppgifter för att kommunicera med dig, till exempel för att informera dig om att våra tjänster har ändrats eller skicka viktiga varningar eller liknande meddelanden till dig om våra produkter och/eller tjänster samt kontakta dig i kundtjänstärenden. För mer information om hur vi använder dina personuppgifter för att förse dig med kundtjänster, se tillägget om Nokia Mobile Care.

•　Marknadsföring. Vi kan kontakta dig för att informera om nya produkter, tjänster eller kampanjer och för att genomföra marknadsundersökningar om vi har ditt samtycke eller det på annat sätt är tillåtet. Vi kan använda dina personuppgifter för att anpassa vårt erbjudande och förse dig med mer relevanta tjänster som matchar din profil och dina intressen, för marknadsföringsändamål, till exempel för att visa anpassat innehåll i våra tjänster, och för att ge dig rekommendationer om tillbehör. Detta kan innebära att innehåll från både HMD och tredje man visas.

Vilken är den lagliga grunden för behandlingen?

HMD behandlar bara dina personuppgifter när så är tillåtet. Behandlingen baseras på följande lagliga grund:

•　Avtal.Behandlingen av dina personuppgifter är nödvändig för att uppfylla ett avtal mellan dig och HMD. Vi använder dina personuppgifter för att tillhandahålla våra produkter och tjänster till dig och för att säkerställa deras funktionalitet och säkerhet. Om du inte förser oss med nödvändig information betyder det att vi inte kan tillhandahålla produkten eller tjänsten till dig. Avtal utgör den lagliga grunden för behandlingen i exempelvis följande fall:

　o　Vi samlar in nödvändiga personuppgifter för att behandla betalningen och leverera dina inköp.

　o　Vi kommunicerar med dig, till exempel för att informera dig om programuppdateringar, skicka viktiga varningar och andra viktiga meddelanden om våra produkter och/eller tjänster samt kontakta dig i kundtjänstärenden.

•　Berättigat intresse. HMD behandlar personuppgifter när det är nödvändigt för att tillgodose HMD:s berättigade intressen. Med berättigat intresse avses ett intresse som är lagligt och viktigt för HMD. När behandling sker baserat på ett berättigat intresse beaktas dina rättigheter och vägs mot HMD:s intressen. Kontakta oss om du vill ha mer information om hur den här avvägningen görs. Du har rätt att invända mot behandling baserad på berättigat intresse. Läs mer om dina rättigheter och hur du kontaktar oss i avsnittet ”Vilka rättigheter har du?”. Berättigat intresse är grunden till behandlingen i exempelvis följande fall:

　o　Du aktiverar HMD-produkter och HMD-tjänster elektroniskt och information om typen av enhet och program samt unika ID-nummer för enhet, program, nätverk och prenumerationer skickas till HMD.

　o　Vi kontaktar dig för att informera om nya produkter eller tjänster som liknar dem du tidigare har erhållit från oss.

　o　Vi kan använda dina personuppgifter för att anpassa vårt erbjudande och förse dig med mer relevanta tjänster som matchar din profil och dina intressen, till exempel för att ge dig rekommendationer eller visa anpassat innehåll och marknadsföring i våra tjänster. Detta kan innebära att innehåll från både HMD och tredje man visas.

　o　Vi analyserar information om dina intressen, ditt köpbeteende och dina synpunkter för att utveckla vår verksamhet och våra produkter och tjänster.

　o　Vi behandlar personuppgifter för att förhindra och undersöka bedrägerier och andra former av otillåten användning samt tillgodose HMD:s berättigade intressen, till exempel i civilrättsliga processer eller brottmål.

•　Samtycke.Behandling av dina personuppgifter kan baseras på ditt samtycke. I dessa situationer ber vi om ditt samtycke innan dina personuppgifter behandlas. Det är frivilligt att ge sitt samtycke och du kan när som helst dra tillbaka ditt samtycke. Även om du drar tillbaka ditt samtycke förblir emellertid den behandling som gjordes på grundval av samtycket före tillbakadragandet laglig. Vi för även register över dina samtycken, önskemål och inställningar när det gäller till exempel marknadsföring, platsdata och spridning av personuppgifter. Samtycke är den lagliga grunden för bearbetningen i följande situationer:

　o　Du deltar i användarupplevelseprogrammet och vi samlar in uppgifter om hur du använder en viss HMD-produkt och/eller HMD-tjänst. Vi använder data för att förbättra våra produkter och tjänster. Du kan dra tillbaka ditt samtycke i enhetens inställningar. För mer information, se tillägget om användarupplevelseprogrammet.

　o　Du prenumererar på vårt e-nyhetsbrev för att få information om nya produkter, tjänster och kampanjer. Du kan dra tillbaka ditt samtycke till marknadsföring genom att använda avanmälningslänken längst ner i nyhetsbrevet.

　o　För att använda tjänsten behöver du ett konto där du hanterar ditt innehåll och dina inställningar. Du kan hantera dina samtycken till behandling i kontoinställningarna.

　o　Användningen av HMD:s produkter och tjänster kan innebära att platsdata används med ditt samtycke. Du kan dra tillbaka ditt samtycke till behandling av platsdata i enhetens eller programmets inställningar.

•　Rättslig skyldighet. HMD kan behöva behandla dina personuppgifter för att uppfylla lagstadgade krav som gäller för HMD. HMD kan till exempel ha rättslig skyldighet att på begäran lämna ut dina personuppgifter till myndigheter.

Sprider vi personuppgifter?

Vi säljer eller hyr inte ut dina personuppgifter till tredje man. Vi sprider endast dina personuppgifter till tredje man i följande situationer:

•　HMD-företag och auktoriserade tredje man.Vi kan dela dina personuppgifter med andra HMD-företag eller auktoriserade tredje man som behandlar personuppgifter åt HMD för de ändamål som beskrivs i denna policy. Det kan exempelvis handla om fakturering via din nätoperatör eller liknande, leverans av dina köp, tillhandahållande av tjänster som kundservice, hantering och analys av konsumentdata, kreditkontroll och undersökningar. När du köper en HMD-produkt kanske vi behöver utbyta information med din nätoperatör. Tredje man får inte använda dina personuppgifter för andra ändamål. Vi kräver att de alltid följer denna policy och vidtar lämpliga säkerhetsåtgärder för att skydda dina personuppgifter.

•　Marknadsföring. Vi kan dela dina personuppgifter med våra marknadsföringspartner, till exempel för att hantera marknadsföringskampanjer. Vi kan genomföra gemensamma marknadsförings- och andra kommunikationsaktiviteter med våra partner. För att undvika dubbel eller onödig kommunikation och skräddarsy budskapet till dig kan vi behöva matcha information som HMD har samlat in med information som samarbetspartnern har samlat in, förutsatt att detta är tillåtet enligt lag. Våra marknadsföringspartner får inte använda dina personuppgifter för andra ändamål. Vi kräver att de alltid följer denna policy och vidtar lämpliga säkerhetsåtgärder för att skydda dina personuppgifter.

•　Överföring av personuppgifter mellan länder.Våra produkter och tjänster tillhandahålls med hjälp av resurser och servrar i olika länder och regioner runt om i världen, bland annat EU, USA, Singapore och Kina. Därför kan dina personuppgifter överföras utanför det land där du använder våra produkter och tjänster, även till länder utanför Europeiska ekonomiska samarbetsområdet (EES) där lagstiftningen inte ger något specifikt skydd av personuppgifter eller som har olika regelverk när det gäller dataskydd. I sådana fall säkerställer vi att det finns en laglig grund för sådan överföring och att ett tillräckligt skydd av dina personuppgifter tillhandahålls enligt gällande lag, t.ex. genom att använda standardavtal som godkänts av relevanta myndigheter (vid behov) och genom att ställa krav på användning av andra lämpliga tekniska och organisatoriska åtgärder när det gäller informationssäkerhet.

•　Nödvändig utlämning av uppgifter.Vi kan enligt gällande lag vara skyldiga att lämna dina personuppgifter till vissa myndigheter eller andra tredje man, till exempel till brottsbekämpande organ i de länder där vi eller tredje man bedriver verksamhet för vår räkning. Vi kan också sprida och på annat sätt behandla dina personuppgifter i enlighet med gällande lag för att tillgodose HMD:s berättigade intressen, till exempel i civilrättsliga processer eller brottmål.

•　Sammanslagningar och förvärv. Om vi beslutar att sälja, köpa, slå samman eller på annat sätt omorganisera våra företag i vissa länder kan detta innebära att vi lämnar ut personuppgifter till potentiella eller faktiska köpare och deras rådgivare eller tar emot personuppgifter från säljare och deras rådgivare.

Hur hanterar vi barns integritet?

HMD:s produkter och tjänster är vanligtvis avsedda för en allmän publik. HMD samlar inte medvetet in uppgifter om barn utan samtycke från deras föräldrar eller vårdnadshavare.

Vilka åtgärder vidtas för att skydda personuppgifter?

Sekretess och säkerhet är viktiga aspekter när vi utvecklar och levererar våra produkter och tjänster. Vi har utsett särskilda ansvariga till att hantera integritets- och säkerhetsrelaterade frågor. Vi verkställer våra interna policyer och riktlinjer genom lämpliga aktiviteter, bland annat proaktiv och reaktiv riskhantering, säkerhets- och integritetsteknik, utbildning och bedömningar. Vi vidtar lämpliga åtgärder för att hantera onlinesäkerhet, fysisk säkerhet, risker för dataförlust och andra sådana risker med hänsyn till risker i samband med behandlingen och vilken typ av data som skyddas. Vi begränsar också tillgången till våra databaser som innehåller personuppgifter till behöriga personer som har motiverade skäl att använda sådan information.

Hur använder vi cookies?

HMD använder cookies och annan liknande teknik för att driva och förbättra våra webbplatser och erbjudanden. Vi använder även cookies för att anpassa innehåll och visa annonser. Vissa HMD-webbplatser använder annonseringsteknik från tredje man, till exempel DoubleClick, för att visa annonser.

Våra domäner kan innehålla komponenter från tredje man som lägger till cookies för tredje mans räkning, till exempel med koppling till tredje mans sociala nätverk. För mer information om hur vi använder cookies, se cookiepolicyn.

Hur länge sparas uppgifterna?

Vi vidtar rimliga åtgärder för att se till att de personuppgifter vi har är riktiga och ta bort felaktiga eller onödiga personuppgifter.

Hur länge uppgifter lagras beror på typen av data och den aktuella tjänsten eller produkten. Lagringstiden för dina personuppgifter fastställs enligt följande kriterier:

•　Uppgifter om aktivering av produkter och tjänster (t.ex. unika ID-nummer för enheter, program, nätverk- och prenumerationer): Uppgifterna lagras under garantiperioden och i 24 månader efter att garantiperioden upphört.

•　Uppgifter i användarupplevelseprogrammet (t.ex. IMEI, stabilitet, batteristatus): Uppgifterna lagras i sex månader efter insamling eller tills du drar tillbaka ditt samtycke till behandlingen.

•　Kontoinformation  (t.ex. namn, e-postadress, användarnamn, lösenord): Uppgifterna lagras så länge kontot är aktivt. Om kontot har varit inaktivt i 24 månader raderas uppgifterna.

•　Köpinformation (t.ex. uppgifter om köp och nedladdningar, bankkontonummer, kreditkortsuppgifter): I enligt med bokföringslagen sparas uppgifterna i tio år från det att de samlas in.

•　Information om kommunikation och interaktion (t.ex. namn, e-postadress, förfrågningar): Uppgifterna lagras i 24 månader efter det att de har samlats in.

Dessutom är HMD enligt lag ålagt att spara uppgifterna för att följa gällande lagstiftning.

Vilka rättigheter har du?

Du har rätt att få veta vilka personuppgifter vi har lagrat om dig enligt nedan. Du har rätt att få ofullständiga, felaktiga eller föråldrade personuppgifter kompletterade eller uppdaterade. I vissa fall har du rätt att begära att dina personuppgifter raderas, begränsas eller överförs eller att invända mot behandlingen av dina personuppgifter. Du kan utöva dina rättigheter genom att hantera ditt konto och dina val med hjälp av tillgängliga profilhanteringsverktyg på din enhet och i våra tjänster, eller genom att kontakta oss. I vissa fall, särskilt om du vill att vi ska radera eller sluta behandla dina personuppgifter, kan detta också innebära att vi inte längre kan tillhandahålla tjänsterna till dig.

•　Rätt till åtkomst.Du har rätt att få veta vilka personuppgifter vi har lagrade om dig eller att få en bekräftelse på att vi inte behandlar uppgifter om dig. Du kan ta fram dina uppgifter via inställningarna i ditt konto. Du kan också begära tillgång till dina uppgifter med hjälp av kontaktuppgifterna nedan.

•　Rätt till rättelse. Du har rätt att få ofullständiga eller felaktiga personuppgifter korrigerade. Du kan korrigera och uppdatera dina uppgifter genom dina kontoinställningar och vi uppmuntrar dig att göra det med jämna mellanrum för att se till att dina personuppgifter är aktuella. Du kan också begära rättelse eller komplettering av dina uppgifter med hjälp av kontaktuppgifterna nedan.

•　Rätt att bli glömd. I vissa situationer har du rätt att få dina personuppgifter raderade, till exempel när behandlingen av dina uppgifter inte längre är nödvändig för de ändamål för vilka de samlades in, eller om behandlingen är baserad på ditt samtycke och du vill dra tillbaka ditt samtycke och det finns inga andra lagliga grunder för behandlingen. Observera att uppgifterna kan vara nödvändiga för att uppfylla avtalet mellan dig och HMD, eller att HMD kan ha laglig grund att behålla vissa uppgifter. Om du vill ta bort sådana uppgifter betyder det att vi kanske inte kan fortsätta tillhandahålla tjänsterna till dig. Du kan radera dina uppgifter via kontoinställningarna eller med hjälp av kontaktuppgifterna nedan.

•　Rätt till invändning. När behandlingen av dina personuppgifter bygger på ett berättigat intresse har du rätt att invända mot sådan behandling. Du kan begära att vi slutar behandla dina personuppgifter för ändamål som direktreklam eller profilering. Du kan avanmäla dig från vårt nyhetsbrev genom att klicka på avanmälningslänken längst ner i våra nyhetsbrev. Viktiga varningar och andra viktiga meddelanden kan fortfarande komma att skickas till dig. Du kan utöva din rätt att göra invändningar via kontoinställningarna eller med hjälp av kontaktuppgifterna nedan.

•　Rätt till begränsning av behandling. I vissa situationer kan du ha rätt att begära att behandlingen av dina personuppgifter begränsas. När behandlingen är begränsad sparas dina uppgifter bara och behandlas inte längre. Om du till exempel anmäler att dina uppgifter inte stämmer har du rätt att begränsa användningen av ifrågasatta uppgifter under tiden som vi säkerställer att dina uppgifter är korrekta. Du kan utöva din rätt att begränsa behandlingen med hjälp av kontaktuppgifterna nedan.

•　Rätt till dataöverföring. Om behandlingen sker automatiskt och baserat på avtal eller samtycke har du rätt att få ut de uppgifter du har lämnat till HMD i maskinläsligt format, så att du kan överföra dem till en annan personuppgiftsansvarig. Detta kan utföras via dina kontoinställningar eller med hjälp av kontaktuppgifterna nedan.

Om du inte kan utöva dina rättigheter direkt via de produkter och tjänster från HMD som du använder kan du kontakta oss via

•　Nokia-telefonens kontoportal: www.nokia.com/phones/sso/login

•　Kundtjänst: www.nokia.com/en_int/phones/support#contact-us

•　Begäran om support i din Nokia-telefon

•　Adress: HMD Global Oy, c/o Privacy, Bertel Jungin aukio 9, 02600 Espo, Finland

Du kan begära information om överföringar till tredje man och tredje land samt om de säkerhetsåtgärder som nämns ovan genom att kontakta oss. Om du anser att HMD, oberoende av de principer som anges i sekretesspolicyn och relevanta tillägg, har åsidosatt dina rättigheter enligt gällande dataskyddslag har du rätt att lämna in ett klagomål till dataskyddsmyndigheten.

Vem är personuppgiftsansvarig för dina personuppgifter?

HMD Global Oy är personuppgiftsansvarig för dina personuppgifter när personuppgifterna behandlas i samband med din Nokia-telefon, ditt Nokia-telefonkonto och andra relaterade tjänster. Vårt dataskyddsombud är Jari Koljonen.

I frågor som rör HMD:s sekretesspraxis kan du också kontakta oss på:

HMD Global Oy, c/o Privacy, Bertel Jungin aukio 9, 02600 Espo, Finland

Våra produkter eller tjänster kan innehålla länkar till andra företags webbplatser och tjänster som omfattas av en egen sekretesspolicy. Alla länkar till sådana webbplatser och tjänster tillhandahålls endast som service till dig. Innan du skickar in personuppgifter till tredje man rekommenderar HMD att du läser genom sekretesspolicyn för sådana tredje man.

Ändringar i denna sekretesspolicy

HMD kan från tid till annan uppdatera denna policy för att spegla förändringar i våra förfaranden när det gäller skydd av personuppgifter beträffande våra produkter och tjänster, eller tillämplig lag. Ändringar i denna sekretesspolicy återfinns i avsnittet ”What has been changed?” i HMD:s integritetsportal (www.nokia.com/phones/privacyportal). Längst upp i policyn kan du också alltid se när den senast uppdaterades.

"</string>
    <string name="user_experience_activity">Tillägg om användarupplevelseprogrammet</string>
    <string name="user_experience_content">Du kan hjälpa HMD Global att förbättra Nokia-telefonernas kvalitet och prestanda. När du deltar i användarupplevelseprogrammet samlar vi in tekniska detaljer om din telefon och dina tjänster, hur de fungerar och hur du använder dem. &lt;br/> &lt;br/>Uppgifterna används sedan för att till exempel &lt;br/> &lt;br/>•　förbättra telefonen och apparna &lt;br/>•　förbättra batteriets livslängd &lt;br/>•　ta fram mer användbara funktioner och tjänster &lt;br/>•　anpassa de produkter och tjänster som du använder och erbjuda mer relevanta tjänster som matchar din profil och dina intressen, till exempel genom att ge rekommendationer och visa anpassat innehåll och reklam i våra tjänster. &lt;br/> &lt;br/>Vi samlar in uppgifter som till exempel följande: &lt;br/> &lt;br/>•　Telefonens identifieringsnummer (IMEI) &lt;br/>•　Telefonmodell &lt;br/>•　Telefonsystem och appversion &lt;br/>•　Mobilens landskod (MCC) &lt;br/>•　Geografisk plats (närliggande Wi-Fi-åtkomstpunkt eller mobilmast) &lt;br/>•　Mobilnätskod (MNC) &lt;br/>•　IP-adress &lt;br/>•　Batterinivå &lt;br/>•　Installerade appar och program &lt;br/>•　Använda länkar och funktioner &lt;br/>•　Hur ofta apparna används &lt;br/>•　Information om programkraschar och fel &lt;br/> &lt;br/>Vi använder inte insamlade uppgifter till att identifiera dig personligen. Det är dock möjligt att koppla samman användardata med din telefon med hjälp av insamlade enhetsidentifierare som IMEI. Användningsuppgifterna kopplas endast samman med din telefon för att förbättra telefonens och tjänsternas funktionalitet och prestanda samt anpassa vårt erbjudande. Om vi till exempel märker att mobiltelefonen förbrukar mycket batteri kan vi rekommendera inställningar för att batteriet ska hålla längre. Vi kan dela insamlade uppgifter med tredjemansutvecklare av appar för att hjälpa dem förbättra sina appar och tjänster. De uppgifter som delas är anonyma och kan inte associeras med dig eller din enhet. &lt;br/> &lt;br/>Aktiveringsplatsen (GPS) samlas in en gång i samband med att telefonen aktiveras, förutsatt att användaren har gått med i användarupplevelseprogrammet. Om användaren inte går med i användarupplevelseprogrammet samlas inte aktiveringsplatsen (GPS) in. &lt;br/> &lt;br/>Du kan välja att lämna användarupplevelseprogrammet i enhetens inställningar.</string>
</resources>
