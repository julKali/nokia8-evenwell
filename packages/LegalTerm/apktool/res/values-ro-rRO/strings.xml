<?xml version="1.0" encoding="utf-8"?>
<resources>
    <string name="nokia_legal_title">Informații juridice HMD</string>
    <string name="privacy_activity">Politica de confidențialitate HMD</string>
    <string name="privacy_context">"Politica de confidențialitate HMD Global pentru produse și servicii

Data intrării în vigoare: 1 noiembrie 2018

Ne pasă de confidențialitatea dvs.

HMD Global Oy se angajează să respecte confidențialitatea dvs. și să respecte legile aplicabile privind protecția și confidențialitatea datelor. Această politică de confidențialitate („Politica”) descrie modul în care colectăm și folosim datele cu caracter personal, HMD fiind controlorul de date și descrie, de asemenea, aplicabilitatea acestei politici. „Datele cu caracter personal” înseamnă informații referitoare la dvs. sau la o altă persoană identificabilă.

Vă vom oferi informații suplimentare privind confidențialitatea, care sunt specifice unui produs sau unui serviciu în Suplimentele la această politică și în alte notificări pe care le puteți vedea în timp ce utilizați produsele sau serviciile noastre. Dacă există o diferență între aceste notificări și această politică, notificările trebuie luate în considerare în primul rând.

Vă rugăm să vă faceți timp pentru a vă familiariza cu politica noastră și să ne anunțați dacă aveți întrebări.

Ce informații colectăm?

Colectăm datele dvs. cu caracter personal și alte informații atunci când efectuați o achiziție, când utilizați sau când vă înregistrați la produsele și serviciile noastre, când participați la campanii sau studii sau când interacționați în alt mod cu noi. Acestea includ următoarele categorii:

•　Activări de produse și servicii. Produsele și serviciile HMD pot necesita activare electronică, unde dispozitivul și tipul de aplicație, precum și identificatorii unici ai dispozitivului, aplicației, rețelei și abonamentului sunt trimiși către HMD.

•　Utilizarea produselor și serviciilor. 

　o　Când accesați serviciile noastre online, serverele noastre web creează automat înregistrări ale vizitei dvs. Aceste înregistrări includ de obicei adresa IP, timpii de accesare, site-urile de unde s-a efectuat redirecționarea, paginile vizitate, linkurile și funcțiile utilizate, conținutul vizualizat sau solicitat, tipul de browser sau de aplicație, limba și alte astfel de informații. Aplicațiile noastre pot contacta periodic serverele noastre, de exemplu, pentru a verifica actualizările sau pentru a ne trimite informații referitoare la utilizarea serviciilor. 

　o　Programe de îmbunătățire. Vă putem invita să vă alăturați programelor de voluntariat pentru îmbunătățirea produselor și a serviciilor sau programelor de cercetare în care sunt colectate informații detaliate. Pentru mai multe informații, consultați Suplimentul Programului de experiență a utilizatorilor.

　o　Datele de poziționare și localizare. Serviciile bazate pe localizare stabilesc locația dvs. exactă sau aproximativă prin utilizarea metodelor de poziționare prin satelit, mobil, Wi-Fi sau alte metode de poziționare bazate pe rețea. Aceste tehnologii pot implica schimbul datelor dvs. de localizare și a identificatorilor unici ai dispozitivului, rețelei mobile, rețelei Wi-Fi sau ai altor rețele cu HMD. Nu utilizăm aceste informații pentru a vă identifica personal fără consimțământul dvs.

•　Informațiile pe care ni le furnizați. Când creați un cont, faceți o achiziție, solicitați servicii, participați la studii de cercetare sau campanii sau interacționați în alt mod cu noi, vă putem solicita informații, cum ar fi numele dvs., adresa de e-mail, numărul de telefon, adresa poștală, numele de utilizator și parolele, feedback, informații referitoare la dispozitivele dvs., vârstă, sex și limbă, numărul contului bancar, detaliile cardului de credit și alte informații financiare. De asemenea, păstrăm înregistrări ale consimțământului dvs., ale preferințelor și setărilor dvs. referitoare, de exemplu, la datele privind locația, la marketing și la partajarea datelor cu caracter personal.

•　Informații primite de la surse terțe. Primim anumite informații de la servicii de rețele sociale terțe, de exemplu, atunci când vă conectați la contul dvs. utilizând detaliile de conectare ale contului dvs. de rețea de socializare. Pentru mai multe informații, consultați Suplimentul privind conturile de telefoane Nokia.

•　Tranzacțiile cu noi. Păstrăm înregistrări ale achizițiilor, descărcărilor, conținutului pe care ni l-ați furnizat, solicitărilor dvs., produselor și serviciilor furnizate dvs., detaliilor de plată și de livrare, contactelor și comunicărilor dvs. și înregistrări ale altor interacțiuni cu noi. Putem, în conformitate cu legislația în vigoare, să înregistrăm comunicările dvs. cu departamentul nostru de asistență clienți sau cu alte astfel de puncte de contact.

De ce prelucrăm datele cu caracter personal?

HMD poate prelucra datele dvs. cu caracter personal în următoarele scopuri. Unul sau mai multe scopuri se pot aplica simultan.

•　Furnizarea de produse și servicii. Folosim datele dvs. cu caracter personal pentru a vă furniza produsele și serviciile noastre, pentru a vă procesa solicitările sau după cum este necesar altfel pentru a onora contractul dintre dvs. și HMD, pentru a vă asigura funcționalitatea și securitatea produselor și serviciilor noastre, pentru a vă identifica, precum și pentru a preveni și a investiga frauda și alte abuzuri. De exemplu, folosim datele de activare a dispozitivului pentru a activa garanția dispozitivului și pentru a vă furniza servicii conexe de asistență pentru clienți. 

•　Personalizarea produselor și a serviciilor. Folosim datele dvs. cu caracter personal pentru a personaliza produsele și serviciile pe care le utilizați și pentru a vă oferi servicii mai relevante, care se potrivesc profilului și intereselor dvs., de exemplu, pentru a face recomandări și pentru a afișa conținut personalizat în serviciile noastre.

•　Conturi. Unele servicii necesită un cont care să vă ajute să vă gestionați conținutul și preferințele. Pentru mai multe informații, consultați Suplimentul nostru pentru telefoane Nokia.

•　Dezvoltarea de produse și servicii. Folosim datele dvs. cu caracter personal pentru a dezvolta produsele, serviciile, asistența pentru clienți, vânzările și marketingul. De exemplu, vă puteți alătura Programului nostru de experiență a utilizatorilor pentru a ne furniza datele dvs. cu caracter personal în vederea îmbunătățirii calității și a performanțelor produselor și serviciilor noastre. Pentru mai multe informații despre modul în care folosim datele dvs. cu caracter personal pentru a dezvolta produsele și serviciile noastre, consultați Suplimentul privind experiența utilizatorilor. Putem combina datele cu caracter personal conectate în legătură cu utilizarea de către dvs. a unui anumit produs și/sau serviciu HMD cu alte date cu caracter personal pe care este posibil să le avem despre dvs., cu excepția cazului în care aceste date cu caracter personal au fost colectate pentru un alt scop.

•　Comunicarea cu dvs. Folosim datele dvs. cu caracter personal pentru a comunica cu dvs., de exemplu, pentru a vă informa că serviciile noastre s-au modificat sau pentru a vă trimite alerte critice și alte notificări referitoare la produsele și/sau serviciile noastre și pentru a vă contacta în scopuri legate de asistență . Pentru mai multe informații despre modul în care folosim datele dvs. cu caracter personal pentru a vă oferi serviciile noastre de asistență pentru clienți, consultați Suplimentul privind asistența pentru telefoanele mobile Nokia.

•　Marketing. Vă putem contacta pentru a vă informa cu privire la noile produse, servicii sau promoții pe care le putem oferi și pentru a efectua studii de piață atunci când avem consimțământul dvs. sau dacă este permis altfel. Putem folosi datele dvs. cu caracter personal pentru a personaliza oferta noastră și pentru a vă oferi servicii mai relevante, care se potrivesc profilului și intereselor dvs., în scopuri de marketing, de exemplu, pentru a afișa conținut personalizat în serviciile noastre și pentru a face recomandări cu privire la accesorii. Aceasta poate include afișarea conținutului HMD și a conținutului terților.

Care sunt bazele prelucrării?

HMD prelucrează datele dvs. cu caracter personal numai atunci când acest lucru este legal. Prelucrarea se bazează pe următoarele temeiuri juridice:

•　Contract. Prelucrarea datelor dvs. cu caracter personal este necesară pentru îndeplinirea unui contract între dvs. și HMD. Folosim datele dvs. cu caracter personal pentru a vă oferi produsele și serviciile noastre și pentru a asigura funcționalitatea și securitatea acestora. Dacă nu ne furnizați informațiile necesare, înseamnă că nu avem posibilitatea de a vă furniza produsul sau serviciul. Contractul constituie baza prelucrării, de exemplu, atunci când

　o　Colectăm datele cu caracter personal necesare pentru a vă procesa plata și a vă livra achizițiile.

　o　Comunicăm cu dvs., de exemplu, pentru a vă informa în privința actualizărilor de software, pentru a vă trimite alerte critice și alte notificări importante referitoare la produsele și/sau serviciile noastre și pentru a vă contacta în scopuri legate de asistență.

•　Interes legitim.  HMD prelucrează date cu caracter personal atunci când este necesar în scopul intereselor legitime urmărite de HMD. Interesul legitim se referă la un interes legal și important pentru HMD. În activitățile de prelucrare bazate pe interes legitim, drepturile dvs. sunt luate în considerare și echilibrate cu interesele HMD. Puteți obține mai multe informații despre testele de echilibrare contactându-ne. Aveți dreptul să vă opuneți prelucrării pe baza unui interes legitim. Citiți mai multe despre drepturile dvs. și despre modul în care ne puteți contacta în secțiunea „Care sunt drepturile dvs.?”. Interesul legitim constituie baza prelucrării, de exemplu, atunci când

　o　Activizați produsele și serviciile HMD în format electronic, iar dispozitivul și tipul de aplicație, precum și identificatorii unici ai dispozitivului, aplicației, rețelei și abonamentului sunt trimiți la HMD.

　o　Vă contactăm pentru a vă informa în privința unor noi produse sau servicii similare pe care le-ați obținut anterior de la noi.

　o　Putem folosi datele dvs. cu caracter personal pentru a personaliza oferta noastră și pentru a vă oferi servicii mai relevante, care se potrivesc profilului și intereselor dvs., de exemplu, pentru a face recomandări și pentru a afișa conținut și marketing personalizat în serviciile noastre. Aceasta poate include afișarea conținutului de la terți.

　o　Analizăm informații despre interesele dvs., comportamentul de cumpărare și feedback pentru a dezvolta produsele, serviciile și operațiunile noastre de business.

　o　Prelucrăm date cu caracter personal pentru a preveni și a investiga frauda și alte abuzuri și pentru a apăra interesele legitime ale HMD, de exemplu, în proceduri judiciare civile sau penale.

•　Consimțământ. Prelucrarea datelor dvs. cu caracter personal se poate baza pe consimțământul dvs. În aceste situații, vă solicităm consimțământul înainte ca datele dvs. cu caracter personal să fie prelucrate. Acordarea unui consimțământ este întotdeauna voluntară și aveți posibilitatea să vă retrageți consimțământul în orice moment. Retragerea consimțământului nu afectează legalitatea prelucrării bazate pe consimțământ de dinaintea retragerii. Păstrăm înregistrări ale consimțământului dvs., ale preferințelor și setărilor dvs. referitoare, de exemplu, la marketing, la datele privind locația și la partajarea datelor cu caracter personal. Consimțământul constituie baza prelucrării în următoarele situații:

　o　Participați la Programul de experiență a utilizatorilor și colectăm detalii despre modul în care utilizați un anumit produs și/sau serviciu HMD. Folosim datele pentru a ne îmbunătăți produsele și serviciile. Vă puteți retrage consimțământul în setările dispozitivului. Pentru mai multe informații, consultați suplimentul Programului de experiență a utilizatorilor.

　o　Vă abonați la lista noastră de corespondență pentru a afla despre noi produse, servicii și promoții. Vă puteți retrage consimțământul pentru marketing folosind linkul de dezabonare din partea de jos a buletinului informativ.

　o　Serviciul necesită un cont pentru a vă ajuta să vă gestionați conținutul și preferințele. Puteți să vă administrați consimțământul pentru prelucrare în setările contului dvs.

　o　Utilizarea produselor și a serviciilor HMD poate implica utilizarea datelor de localizare pe baza consimțământului dvs. Vă puteți retrage consimțământul pentru prelucrarea datelor de localizare în setările dispozitivului sau ale aplicației.

•　Obligație legală. HMD poate avea nevoie să prelucreze datele dvs. cu caracter personal pentru a respecta cerințele legale cărora li se supune HMD. HMD poate avea, de exemplu, o obligație legală de a dezvălui datele dvs. cu caracter personal autorităților, atunci când i se solicită acest lucru.

Dezvăluim datele cu caracter personal?

Nu vindem, nu închiriem și nu concesionăm datele dvs. cu caracter personal terților. Dezvăluim datele dvs. cu caracter personal unor terțe părți doar în următoarele situații:

•　Companii HMD și terțe părți autorizate. Este posibil să partajăm datele dvs. cu caracter personal cu alte companii HMD sau cu terțe părți autorizate care prelucrează date cu caracter personal pentru HMD în scopurile descrise în această politică. Aceasta poate include, de exemplu, facturarea prin intermediul furnizorului dvs. de servicii de rețea sau altfel, livrarea achizițiilor dvs., furnizarea de servicii, inclusiv serviciul de asistență pentru clienți, gestionarea și analizarea datelor consumatorilor, verificarea creditelor și efectuarea de cercetări. Când cumpărați un produs HMD, este posibil să fie nevoie să facem schimb de informații cu furnizorul dvs. de servicii de rețea. Aceste terțe părți nu au voie să utilizeze datele dvs. cu caracter personal în alte scopuri. Le solicităm să acționeze în conformitate cu această politică și să utilizeze măsuri de securitate adecvate pentru a vă proteja datele cu caracter personal.

•　Marketing. Este posibil să împărtășim datele dvs. cu caracter personal cu partenerii noștri de marketing, de exemplu, pentru a gestiona campaniile de marketing. Putem realiza un marketing comun și alte comunicări cu partenerii noștri. Pentru a evita comunicările duplicate sau inutile și pentru a adapta mesajul trimis către dvs., este posibil să fie necesar să potrivim informațiile colectate de HMD cu informațiile pe care partenerul le-a colectat, în măsura în care acest lucru este permis de lege. Partenerii noștri de marketing nu au voie să utilizeze datele dvs. cu caracter personal în alte scopuri. Le solicităm să acționeze în conformitate cu această politică și să utilizeze măsuri de securitate adecvate pentru a vă proteja datele cu caracter personal.

•　Transferuri internaționale de date cu caracter personal. Produsele și serviciile noastre sunt furnizate utilizând resurse și servere situate în diferite țări și regiuni din întreaga lume, inclusiv în Uniunea Europeană, Statele Unite ale Americii, Singapore și China. Prin urmare, datele dvs. cu caracter personal pot fi transferate peste frontiere internaționale în afara țării în care utilizați produsele și serviciile noastre, inclusiv în țări din afara Spațiului Economic European (SEE), care nu dispun de legi care oferă o protecție specifică a datelor cu caracter personal sau care au norme juridice diferite privind protecția datelor. În astfel de cazuri, ne asigurăm că există un temei juridic pentru un astfel de transfer și că se asigură o protecție adecvată a datelor dvs. cu caracter personal, conform legii aplicabile, de exemplu, prin utilizarea unor acorduri standard aprobate de autoritățile relevante (dacă este necesar) și prin solicitarea utilizării altor măsuri tehnice și organizaționale adecvate pentru securitatea informațiilor.

•　Dezvăluirile obligatorii. Este posibil să fim obligați prin lege să dezvăluim datele dvs. cu caracter personal anumitor autorități sau alte terțe părți, de exemplu, agențiilor de aplicare a legii din țările în care noi sau terții care acționează în numele nostru ne desfășurăm activitatea. De asemenea, putem dezvălui și prelucra în alt mod datele dvs.cu caracter personal, în conformitate cu legislația aplicabilă, pentru a apăra interesele legitime ale HMD, de exemplu, în procedurile judiciare civile sau penale.

•　Fuziuni și achiziții. Dacă decidem să vindem, să cumpărăm, să fuzionăm sau să reorganizăm în alt mod afacerile noastre în anumite țări, acest lucru poate implica dezvăluirea datelor cu caracter personal cumpărătorilor potențiali sau efectivi și consilierilor acestora sau poate implica primirea de date cu caracter personal de la vânzători și consilierii acestora.

Cum tratăm confidențialitatea copiilor?

Produsele și serviciile HMD sunt destinate, de obicei, publicului larg. HMD nu colectează cu bună știință informații despre copii fără consimțământul părinților sau al tutorilor legali ai acestora.

Ce măsuri se iau pentru a proteja datele cu caracter personal?

Confidențialitatea și securitatea sunt considerente cheie în crearea și livrarea produselor și a serviciilor noastre. Am alocat responsabilități specifice pentru a aborda aspectele legate de confidențialitate și securitate. Punem în aplicare politicile și liniile noastre directoare interne printr-o selecție adecvată de activități, inclusiv gestionarea proactivă și reactivă a riscurilor, ingineria securității și confidențialității, instruirea și evaluările. Luăm măsurile corespunzătoare pentru a gestiona securitatea online, securitatea fizică, riscul de pierdere a datelor și alte astfel de riscuri, luând în considerare riscul reprezentat de prelucrare și natura datelor protejate. De asemenea, limităm accesul la bazele noastre de date care conțin date cu caracter personal la persoane autorizate, care necesită în mod justificat accesul la astfel de informații.

Cum folosim modulele cookie? 

HMD utilizează module cookie și alte tehnologii similare pentru a opera și a îmbunătăți site-urile web și oferta noastră. De asemenea, folosim module cookie pentru personalizare și pentru afișarea reclamelor. Unele site-uri web HMD utilizează tehnologii de publicitate de la terțe părți, cum ar fi DoubleClick, pentru a afișa reclame.

Domeniile noastre pot include elemente de la terțe părți, care plasează module cookie în numele unei terțe părți, de exemplu, în legătură cu o rețea de socializare a unei terțe părți. Pentru mai multe informații despre modul în care utilizăm modulele cookie, consultați Politica noastră privind modulele cookie.

Cât timp sunt păstrate datele?

Luăm măsuri rezonabile pentru a păstra datele cu caracter personal pe care le deținem cu exactitate și pentru ștergerea datelor cu caracter personal incorecte sau inutile.

Perioadele de păstrare variază în funcție de tipul de date și de serviciul sau produsul în cauză. Timpul de păstrare a datelor dvs. cu caracter personal este stabilit în conformitate cu următoarele criterii:

•　Informații despre activarea produselor și a serviciilor (de exemplu, identificatori unice de dispozitiv, aplicație, rețea și abonament): Datele sunt păstrate în perioada de garanție și timp de 24 de luni după încheierea perioadei de garanție.

•　Datele programului de experiență a utilizatorilor (de exemplu, IMEI, stabilitate, starea bateriei): Datele sunt păstrate timp de 6 luni după colectarea lor sau dacă vă retrageți consimțământul pentru prelucrare.

•　Informații despre cont (de exemplu, nume, adresă de e-mail, nume de utilizator, parole): Datele sunt păstrate atâta timp cât contul este activ. În cazul în care contul a fost inactiv timp de 24 de luni, datele vor fi șterse.

•　Informații despre achiziții (de exemplu, înregistrările achizițiilor și descărcărilor, numărul contului bancar, detaliile cardului de credit): Pentru a respecta reglementările contabile, datele sunt păstrate timp de 10 ani de la colectarea lor.

•　Informații despre comunicări și interacțiuni (de exemplu, nume, e-mail, solicitări): Datele sunt păstrate timp de 24 de luni de la colectarea lor.

În plus, HMD are obligația legală de a păstra datele în conformitate cu legislațiile obligatorii.

Care sunt drepturile dvs.?

Aveți dreptul să cunoașteți datele cu caracter personal pe care le deținem despre dvs., după cum se specifică mai jos. Aveți dreptul să completați sau actualizați datele cu caracter personal incomplete, incorecte sau învechite. În anumite cazuri, aveți dreptul la ștergerea, restricționarea sau la transferabilitatea datelor sau dreptul de a vă opune prelucrării datelor dvs. cu caracter personal. Puteți să vă exercitați drepturile gestionând contul și opțiunile dvs. prin intermediul instrumentelor disponibile de gestionare a profilului de pe dispozitiv și din serviciile noastre sau contactându-ne. În unele cazuri, mai ales dacă doriți să ștergem sau să oprim prelucrarea datelor dvs. cu caracter personal, acest lucru poate însemna și faptul că este posibil să nu putem continua să vă furnizăm serviciile.

•　Dreptul la accesare. Aveți dreptul să cunoașteți datele cu caracter personal pe care le deținem despre dvs. sau să primiți o confirmare a faptului că nu prelucrăm date referitoare la dvs. Puteți accesa datele dvs. în setările contului dvs. De asemenea, puteți solicita accesul la datele dvs. utilizând detaliile de contact de mai jos.

•　Dreptul la rectificare.  Aveți dreptul să dispuneți rectificarea datelor cu caracter personal incomplete sau incorecte. Puteți corecta și actualiza datele în setările contului dvs. și vă încurajăm să faceți acest lucru din când în când, pentru a vă asigura că datele dvs. cu caracter personal sunt actualizate. De asemenea, puteți solicita rectificarea sau completarea datelor utilizând detaliile de contact de mai jos.

•　Dreptul de a fi uitat.  Aveți dreptul să dispuneți ștergerea datele dvs. cu caracter personal în anumite situații, de exemplu, atunci când prelucrarea datelor dvs. nu mai este necesară pentru scopurile pentru care au fost colectate sau dacă prelucrarea se bazează pe consimțământul dvs. și doriți să vă retrageți consimțământul și nu există alte baze de prelucrare. Rețineți că datele pot fi necesare pentru a executa contractul dintre dvs. și HMD sau HMD poate avea motive legitime convingătoare pentru a păstra anumite date. Dacă doriți să ștergeți astfel de informații, înseamnă că este posibil să nu putem continua să vă furnizăm serviciile. Puteți să ștergeți datele în setările contului dvs. sau utilizând detaliile de contact de mai jos.

•　Dreptul la opunere. Atunci când prelucrarea datelor dvs. cu caracter personal se bazează pe un interes legitim, aveți dreptul să vă opuneți unei astfel de prelucrări. Ne puteți solicita să nu mai prelucrăm datele dvs. cu caracter personal în scopuri de marketing direct sau de stabilire a profilurilor. Vă puteți dezabona de la buletinul nostru informativ făcând clic pe linkul de dezabonare din partea de jos a buletinului. Alertele critice și alte notificări importante vă pot fi trimise în continuare. Puteți utiliza dreptul dvs. la opunere din setările contului dvs. sau utilizând detaliile de contact de mai jos.

•　Dreptul la restricționarea prelucrării.  În anumite situații, este posibil să aveți dreptul să restricționați prelucrarea datelor dvs. Când prelucrarea a fost restricționată, datele dvs. vor fi doar stocate și nu vor mai fi prelucrate. De exemplu, dacă contestați exactitatea datelor dvs., aveți dreptul să dispuneți restricționarea datelor contestate de la prelucrare în timp ce vă asigurați că datele dvs. sunt corecte. Puteți utiliza dreptul la restricționarea prelucrării utilizând detaliile de contact de mai jos.

•　Dreptul la transferabilitatea datelor.  Atunci când prelucrarea este efectuată prin mijloace automatizate și pe baza unui contract sau a unui consimțământ, aveți dreptul să obțineți datele pe care le-ați furnizat companiei HMD într-un format care poate fi citit pe un echipament, astfel încât să le puteți transfera unui alt controlor. Acest lucru poate fi efectuat în setările contului dvs. sau utilizând detaliile de contact de mai jos.

Dacă nu vă puteți folosi drepturile direct prin intermediul produselor și al serviciilor HMD pe care le utilizați, ne puteți contacta prin intermediul

•　Portalului pentru conturile de telefoane Nokia: www.nokia.com/phones/sso/login

•　Departamentului de Asistență Clienți: www.nokia.com/en_int/phones/support#contact-us

•　Aplicației de asistență de pe telefonul dvs. Nokia

•　Poștă: HMD Global Oy, c/o Privacy, Bertel Jungin aukio 9, 02600 Espoo, Finlanda

Puteți solicita informații privind detaliile transferurilor către terțe părți, țări terțe și măsurile de protecție menționate mai sus, contactându-ne. Dacă credeți că HMD, indiferent de principiile stabilite în Politica de confidențialitate și Suplimentele relevante, a încălcat drepturile dvs. în conformitate cu legislația aplicabilă privind protecția datelor, aveți dreptul să depuneți o plângere la autoritatea de protecție a datelor.

Cine este controlorul datelor dvs. cu caracter personal?

HMD Global Oy este controlorul datelor dvs. cu caracter personal atunci când datele cu caracter personal sunt prelucrate în legătură cu telefonul dvs. Nokia, contul de telefoane Nokia și alte servicii conexe. Responsabilul nostru pentru protecția datelor este Jari Koljonen.

În chestiuni legate de practicile de confidențialitate HMD, ne puteți contacta și la:

HMD Global Oy, c/o Privacy, Bertel Jungin aukio 9, 02600 Espoo, Finlanda

Produsele sau serviciile noastre pot conține linkuri către site-urile web și serviciile altor companii care au propriile politici de confidențialitate. Toate linkurile către astfel de site-uri web și servicii sunt furnizate numai pentru comoditate. Înainte de a trimite datele dvs. cu caracter personal unor terțe părți, HMD vă recomandă să vă faceți o clipă pentru a vă familiariza cu politicile de confidențialitate ale acestor terți.

Modificări la această Politică de confidențialitate

HMD poate actualiza din când în când această politică pentru a reflecta modificările din practicile noastre de prelucrare a datelor cu caracter personal în ceea ce privește produsele și serviciile noastre sau legea aplicabilă. Modificările la această Politică de confidențialitate sunt disponibile în secțiunea „Ce s-a schimbat?” de pe Portalul de confidențialitate al HMD (www.nokia.com/phones/privacyportal). De asemenea, vom indica momentul în care această politică a fost actualizată ultima dată în partea de sus a acestei politici.

"</string>
    <string name="user_experience_activity">Supliment la Programul de experiență a utilizatorilor</string>
    <string name="user_experience_content">Puteți ajuta HMD Global să îmbunătățească calitatea și performanțele telefoanelor Nokia. Când participați la Programul de experiență a utilizatorilor, colectăm detalii tehnice despre telefonul și serviciile dvs., despre modul în care acestea funcționează și despre modul în care le folosiți. &lt;br/> &lt;br/>Datele sunt utilizate, de exemplu, pentru &lt;br/> &lt;br/>•　a îmbunătățiți telefonul și aplicațiile &lt;br/>•　a spori durata de viață a bateriei &lt;br/>•　a oferi funcții și servicii mai utile &lt;br/>•　a personaliza produsele și serviciile pe care le utilizați și pentru a vă oferi servicii mai relevante, care se potrivesc profilului și intereselor dvs., de exemplu, pentru a face recomandări și pentru a afișa conținut și publicitate personalizate în serviciile noastre. &lt;br/> &lt;br/>Informațiile colectate includ, de exemplu: &lt;br/> &lt;br/>•　Numărul de identificare al telefonului (IMEI) &lt;br/>•　Modelul de telefon &lt;br/>•　Versiunea aplicației și a sistemului telefonului &lt;br/>•　Codul de rețea mobilă al țării (MCC) &lt;br/>•　Locația geografică (în apropiere de punctul de acces Wi-Fi sau de turnul de telefonie) &lt;br/>•　Codul rețelei mobile (MNC) &lt;br/>•　Adresa IP &lt;br/>•　Nivelul bateriei &lt;br/>•　Software-ul și aplicațiile instalate &lt;br/>•　Linkurile și funcțiile utilizate &lt;br/>•　Frecvența de utilizare a aplicațiilor &lt;br/>•　Informații despre erorile fatale și erorile generale ale software-ului &lt;br/> &lt;br/>Nu utilizăm datele colectate pentru a vă identifica personal. Cu toate acestea, este posibil să combinăm datele de utilizare cu telefonul dvs. pe baza identificatorilor de dispozitiv colectați, cum ar fi IMEI. Datele de utilizare sunt asociate cu telefonul dvs. numai pentru a îmbunătăți funcționalitatea și performanțele telefonului și ale serviciilor și pentru a personaliza oferta noastră. Dacă, de exemplu, observăm că telefonul mobil utilizează multă energie de la baterie, putem recomanda setări pentru a economisi durata de viață a bateriei. Putem partaja datele colectate cu dezvoltatorii de aplicații terți, pentru a-i ajuta să își îmbunătățească aplicațiile și serviciile. Datele partajate sunt anonime și nu pot fi asociate cu dvs. sau cu dispozitivul. &lt;br/> &lt;br/>Locația de activare (GPS) este colectată o singură dată în timpul activării telefonului, dacă utilizatorul s-a alăturat Programului de experiență a utilizatorilor. Dacă utilizatorul nu se alătură Programului de experiență a utilizatorilor, locația de activare (GPS) nu este colectată. &lt;br/> &lt;br/>Puteți renunța la Programul de experiență a utilizatorilor din setările dispozitivului.</string>
</resources>
