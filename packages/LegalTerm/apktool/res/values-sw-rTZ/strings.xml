<?xml version="1.0" encoding="utf-8"?>
<resources>
    <string name="nokia_legal_title">Maelezo ya kisheria ya HMD</string>
    <string name="privacy_activity">Sera ya faragha ya HMD</string>
    <string name="privacy_context">"Sera ya faragha ya HMD ya bidhaa na huduma

Tarehe ya kuanza kutumika ni Novemba 1, 2018

Tunajali kuhusu faragha yako

HMD Global Oy imeahidi kuheshimu faragha yako na kufuata sheria zinazofaa za ulinzi wa data na faragha. Sera hii ya faragha (Sera) inaelezea jinsi tunakusanya na kutumia data ya kibinafsi ambapo HMD ni kidhibiti cha data au ambapo tunarejelea matumizi ya Sera hii. Data ya kibinafsi inamaanisha maelezo yanayohusiana na wewe na mtu mwingine anayetambulika.

Tutakupa maelezo ya ziada ya faragha ambayo ni maalum kwa bidhaa au huduma kama Vijalizo kwa Sera hii na taarifa zingine unaweza kuona unapotumia bidhaa na huduma zetu. Ikiwa kuna tofauti kati ya taarifa hizo na Sera hii, taarifa hizo zinafaa kuzingatiwa kwanza.

Tafadhali tenga wakati wa kujizoeza Sera yetu na utujulishe ikiwa una maswali yoyote.

Tunakusanya maelezo gani?

Tunakusanya data yako ya kibinafsi na maelezo mengine wakati unafanya ununuzi, kutumia au kujisajili kwenye bidhaa na huduma zetu, kushiriki katika kampeni au utafiti, au vinginevyo unapoingiliana nasi. Hii inajumuisha kategoria zifuatazo:

•　Uamilishaji wa bidhaa na huduma. Bidhaa na huduma za HMD zinaweza hitaji uamilishaji wa kielekroniki, ambapo kifaa chako na aina ya programu, pamoja na kifaa cha kipekee, programu, vitambuaji vya mtandao na usajili vinatumwa kwa HMD.

•　Matumizi ya bidhaa na huduma. 

　o　Unapofikia huduma zetu mtandaoni, seva zetu za wavuti huunda rekodi kiotomatiki za ziara yako. Rekodi hizi hujumuisha anwani ya IP, muda wa ufikiaji, tovuti zilizounganishwa kutoka kwa kurasa ulizotembelea, viungo na vipengele vilivyotumika, maudhui uliyotazama au kuomba, aina ya kivinjari au programu, lugha na maelezo mengine kama hayo. Programu zetu zinaweza kuwasiliana na seva zetu mara kwa mara, kwa mfano kukagua visasisho au kututumia maelezo yanayohusiana na matumizi ya huduma. 

　o　Mipango ya Uboreshaji. Tunaweza kukualika ujiunge na mipango ya uboreshaji wa bidhaa na huduma au utafiti ambapo maelezo ya kina hukusanywa. Kwa maelezo zaidi, angalia Kijalizo chetu cha Mpango wa Uzoefu wa Mtumiaji.

　o　Uwekaji wa Eneo la data. Huduma zinazotegemea eneo hupata majawapo ya eneo lako halisi au karibu na eneo lako kupitia matumizi ya setilaiti, simu, Wi-Fi au njia zingine za uwekaji zinazotegema mtandao. Teknolojia hizi zinaweza kujumuisha kubadilishana data yako ya eneo, kifaa cha kipekee, simu, Wi-Fi au vitambuaji vingine vinavyohusiana na mtando na HMD. Hatutumii maelezo haya kukutambua kibinafsi bila idhini yako.

•　Maelezo unawasilisha kwetu. Unapounda akaunti, kufanya ununuzi, kuomba huduma, kushiriki katika utafiti au kampeni au vinginevyo kuingiliana nasi, tunaweza omba maelezo kama vile jina, anwani ya barua pepe, nambari ya simu, anwani ya mtaa, majina ya mtumiaji na manenosiri yako, maoni, maelezo yanayohusiana na vifaa, umri, jinsia, na lugha yako, nambari ya akaunti ya benki, maelezo ya kadi karadha na maelezo mengine ya fedha. Pia tunadumisha rekodi za idhini, mapendekezo na mipangilio yako husika, kwa mfano, eneo la data, mauzo na kushiriki data ya kibinafsi.

•　Maelezo tunayopokea kutoka kwa vyanzo vya wahusika wengine. Tunapokea maelezo fulani kutoka huduma za wahusika wengine za mtandao wa kijamii, kwa mfano unapoingia kwenye akaunti yako kwa kutumia maelezo yako ya kuingia kwenye akaunti ya mtandao wa kijamii. Angalia Kijalizo chetu cha akaunti ya simu za Nokia kwa maelezo zaidi.

•　Shughuli zako na sisi. Tunadumisha rekodi za manunuzi, upakuaji wako, maudhui ambayo umewasilisha kwetu, maombi yako, bidhaa na huduma zilizotolewa kwako, maelezo ya malipo na uwasilishaji, anwani na mawasiliano yako na ushirikiano mwingine na sisi. Tunaweza, kwa mujibu wa sheria husika, kurekodi mawasiliano yako na huduma zetu za wateja au pamoja na vituo vingine vya mawasiliano.

Kwanini tunachakata data ya kibinafsi?

HMD inaweza kuchakata data yako binafsi kwa madhumuni yafuatayo. Madhumuni moja au zaidi inaweza kutumika kwa wakati mmoja.

•　Kutoa bidhaa na huduma. Tunatumia data yako ya kibinafsi kukupa bidhaa na huduma zetu, kuchakata maombi yako au vinginevyo inaweza kuwa muhimu kufanya mkataba kati yako na HMD, ili kuhakikisha utendaji na usalama wa bidhaa na huduma zetu, kukutambua pamoja na kuzuia na kuchunguza udanganyifu na matumizi mengine mabaya. Kwa mfano, tunatumia data ya uamilishaji wa kifaa ili kuamilisha waranti ya kifaa chako na kukupa huduma zinazohusiana na wateja.

•　Kubinafsisha bidhaa na huduma. Tunatumia data yako ya kibinafsi kubinafsisha bidhaa na huduma zetu amabazo unatumia na kukupa huduma zinazofaa zaidi ambazo zinalingana na wasifu na raghba zako, kwa mfano, kutoa mapendekezo na kuonyesha maudhui yaliyobinafsishwa katika huduma zetu.

•　Akaunti. Baadhi ya huduma zinahitaji akaunti ili kukusaidia kudhibiti maudhui na mapendekezo yako. Kwa maelezo zaidi, angalia Kijalizo chetu cha akaunti ya simu za Nokia.

•　Kuendeleza bidhaa na huduma. Tunatumia data yako ya kibinafsi kuendeleza bidhaa, huduma zetu, huduma kwa wateja, mauzo na uuzaji. Kwa mfano, unaweza kujiunga na Mpango wa Uzoefu wa Mtumiaji ili kutupea data yako binafsi kuboresha ubora na utendaji wa bidhaa na huduma zetu. Kwa maelezo zaidi ya jinsi tunatumia data yako ya kibinafsi kuendeleza bidhaa na huduma zetu, angalia Kijalizo chetu cha Uzoefu wa Mtumiaji. Tunaweza kuunganisha data ya kibinafsi iliyokusanykwa kwa uhusiano na matumizi yako ya bidhaa na/au huduma maalum ya HMD pamoja na data nyingine ya kibinafsi tunaweza kuwa nayo kukuhusu, isipokuwa data hiyo ilikusanywa kwa lengo tofauti.

•　Kuwasiliana na wewe. Tunatumia data yako ya kibinafsi kuwasiliana na wewe, kwa mfano kukujulisha kwamba huduma zetu zimebadilika au kukutumia arifa muhimu na arifa zingine zinazohusiana na bidhaa na/au huduma zetu na kuwasiliana na wewe kwa madhumuni ya huduma kwa wateja. Kwa maelezo zaidi ya jinsi tunatumia data yako ya kibinafsi ili kukutolea huduma zetu za mteja, angalia Kijalizo chetu cha Huduma ya Simu ya Nokia.

•　Mauzo. Tunaweza kuwasiliana na wewe kukujulisha bidhaa mpya, huduma au ukuzaji tunaweza kutoa ili kufanya utafiti wa soko wakati tuna kibali chako au vinginevyo tumeruhusiwa. Tunaweza kutumia data yako ya kibinafsi kubinafsisha utoaji wetu na kukupa huduma zinazofaa zaidi ambazo zinalingana na wasifu na raghba zako, kwa madhumuni ya uuzaji, kwa mfano, kuonyesha maudhui yaliyobinafsishwa katika huduma zetu, na kutoa mapendekezo ya vifaa vya ziada. Hii inajumuisha kuonyesha HMD na maudhui ya wahusika wengine.

Ni misingi gani ya uchakataji?

HMD huchakata data yako ya kibinafsi ikiwa ni halali kufanya hivyo. Uchakataji inategemea misingi ya kisheria ifuatayo:

•　Mkataba. Uchakataji wa data yako ya kibinafsi ni muhimu kwa utendaji wa mkataba kati yako na HMD. Tunatumia data yako ya kibinafsi kukutolea bidhaa na huduma zetu, na kuhakikisha utendaji na usalama wao. Ikiwa hutupei maelezo muhimu, inamaanisha kwamba hatuwezi kutoa bidhaa au huduma kwako. Mkataba ni msingi wa uchakataji, kwa mfano, wakati

　o　Tunakusanya data muhimu ya kibinafsi ili kuchakata malipo na kuwasilisha manunuzi yako..

　o　Tunawasiliana na wewe, kwa mfano kukujulisha kuhusu usasisho wa programu, kukutumia arifa muhimu na arifa zingine muhimu zinazohusiana na bidhaa na/au huduma zetu na kuwasiliana na wewe kwa madhumuni ya huduma kwa wateja.

•　Raghba halisi.  HMD huchakata data ya kibinafsi wakati ni muhimu kwa madhumuni ya raghba halisi yaliyofuatiliwa na HMD. Raghba halisi inamaanisha raghba ambayo ni halisi na muhimu kwa HMD. Katika shughuli za uchakataji kulingana na raghba halisi, haki zako huzingatiwa na kusawazishwa na raghba za HMD. Unaweza kupata maelezo zaidi ya kusawazisha vipimo kwa kuwasiliana na sisi. Una haki ya kupinga uchakataji kulingana na raghba halisi. Soma zaidi kuhusu haki zako na jinsi unaweza kuwasiliana nasi katika sehemu ya Haki zako ni nini?. Raghba halisi ni msingi wa uchakataji, kwa mfano, wakati

　o　Unaamilisha bidhaa na huduma za HMD kielekroniki na kifaa na aina ya programu yako, pamoja na kifaa cha kipekee, programu, vitambuaji vya mtandao na usajili hutumwa kwa HMD.

　o　Tunawasiliana na wewe kukujulisha bidhaa na huduma mpya ambayo ulipata kutoka kwetu hapo awali.

　o　Tunaweza kutumia data yako ya kibinafsi kubinafsisha utoaji wetu na kukupa huduma zinazofaa zaidi ambazo zinalingana na wasifu na raghba zako, kwa mfano kutoa mapendekezo na kuonyesha maudhui yaliyobinafsishwa na kuuza bidhaa zetu. Hii inaweza kujumuisha kuonyesha maudhui ya wahusika wengine.

　o　Tunachambua maelezo kuhusu raghba, mazoea ya kununua na maoni yako ili kuendeleza shughuli za biashara, bidhaa na huduma zetu.

　o　Tunachakata data ya kibinafsi kuzuia na kuchunguza udanganyifu na matumizi mengine mabaya na kutetea raghba halali za HMD, kwa mfano, katika kesi za kiraia au za kisheria.

•　Idhini. Kuchakata data yako ya kibinafsi inaweza tegemea idhini yako. Katika hali hizi, tunaomba idhini yako kabla data yako ya kibinafsi kuchakatwa. Kutoa idhini yako kwa kawaida ni ya hiari na una uwezo wa kuondoa idhini yako wakati wowote. Uondoaji wa idhini hauathiri uhalifu wa uchakataji kulingana na idhini kabla ya uondoaji. Tunadumisha rekodi za idhini, mapendekezo na mipangilio yako husika, kwa mfano, mauzo, eneo la data, na kushiriki data ya kibinafsi. Idhini ni msingi wa uchakataji katika hali zifuatazo:

　o　Unaposhiriki katika Mpango wa Uzoefu wa Mtumiaji, tunakusanya maelezo ya jinsi unatumia bidhaa na/au huduma fulani ya HMD. Tunatumia data kuboresha bidhaa na huduma zetu. Unaweza kuondoa idhini yako katika mipangilio ya kifaa chako. Kwa maelezo zaidi, tafadhali angalia kijalizo chetu cha Mpango wa Uzoefu wa Mtumiaji.

　o　Unajisajili katika orodha yetu ya barua pepe ili kujulishwa kuhusu bidhaa mpya, huduma na ukuzaji. Unaweza kuondoa idhini yako ya mauzo kwa kutumia kiungo cha kujiondoa chini ya jarida hii.

　o　Huduma inahitaji akaunti ili kukusaidia kudhibiti maudhui na mapendekezo yako. Unaweza kudhibiti idhini zako za uchakataji katika mipangilio ya akaunti yako.

　o　Matumizi ya bidhaa na huduma za HMD inaweza kuhusisha matumizi ya eneo ya data kulingana na idhini yako. Unaweza kuondoa idhini yako ya uchakataji wa eneo la data katika kifaa chako au mipangilio ya programu.

•　Wajibu wa kisheria. HMD inaweza hitaji kuchakata data yako kibinafsi ili kuzingatia mahitaji ya kisheria ambayo HMD inategemea. HMD inaweza kuwa, kwa mfano, wajibu wa kisheria wa kufichua data yako ya kibinafsi kwa serikali wakati imeombwa.

Tunashiriki data ya kibinafsi?

Hatuuzi, kupangisha au kukodisha data yako ya kibinafsi kwa wahusika wengine. Tunafichua tu data yako ya kibinafsi kwa wahusika wengine katika hali zifuatazo:

•　Kampuni za HMD na wahusika wengine walioidhinishwa. Tunaweza kushiriki data yako ya kibinafsi na makampuni mengine ya HMD au wahusika wengine walioidhinishwa ambao huchakata data ya kibinafsi kwa madhumuni yaliyoelezewa katika Sera hii. Hii inaweza kujumuisha kwa mfano kulipa kupitia mtoa huduma wako wa mtandao au vinginevyo, uwasilishaji wa ununuzi wako, kutoa huduma ikiwa ni pamoja na huduma ya wateja, kudhibiti na kuchambua data ya watumiaji, kadi ya mikopo, na kufanya utafiti. Unaponunua huduma ya HMD, tunaweza hitaji kubadilishana maelezo na mtoa huduma wako wa mtandao. Wahusika hawa wengine hawajaruhusiwa kutumia data yako ya kibinafsi kwa malengo mengine yeyote. Tunawahitaji kufuatilia mara kwa mara Sera hii na kutumia hatua zinazofaa za usalama ili kulinda data yako ya kibinafsi.

•　Mauzo. Tunaweza kushiriki data yako ya kibinafsi na washirika wetu wa mauzo, kwa mfano kudhibiti kampeni za mauzo. Tunaweza kufanya mauzo ya pamoja na mawasiliano mengine na washirika wetu. Ili kuzuia nakala au mawasiliano yasiyo ya lazima na kukutumia ujumbe, tunaweza hitaji kulinganisha maelezo ambayo HMD imekusanya na maelezo ambayo mshirika amekusanya ambapo hii inaruhusiwa kisheria. Washirika wetu wa mauzo hawajaruhusiwa kutumia data yako ya kibinafsi kwa malengo mengine yeyote. Tunawahitaji kufuatilia mara kwa mara Sera hii na kutumia hatua zinazofaa za usalama ili kulinda data yako ya kibinafsi.

•　Uhamisho wa kimataifa wa data ya kibinafsi. Bidhaa na huduma zetu hutolewa kwa kutumia rasilimali na seva zilizo katika nchi mbalimbali na mikoa ulimwengu kote, ikijumuisha Ulaya, Marekani, Singapoo na Uchina. Kwa hiyo data yako ya kibinafsi inaweza kuhamishwa kwenye mipaka ya kimataifa nje ya nchi ambapo unatumia bidhaa na huduma zetu, ikijumuisha nchi zilizo nje ya Eneo la Ulaya (EEA) ambazo hazina sheria zinazotoa ulinzi maalum wa data ya kibinafsi au zina sheria tofauti za kisheria kuhusu ulinzi wa data. Katika hali kama hizo tunahakikisha kwamba kuna msingi wa kisheria wa uhamisho huo na ulinzi wa kutosha kwa data yako ya kibinafsi hutolewa kama inavyotakiwa na sheria husika, kwa mfano, kwa kutumia mikataba ya kawaida inayoidhinishwa na mamlaka husika (ikiwa ni lazima) na kwa kuhitaji matumizi ya hatua sahihi za usalama za kiufundi na maelezo ya shirika.

•　Ufichuo wa lazima. Tunaweza wajibika na sheria ya lazima kufichua maelezo yako ya kibinafsi kwa mamlaka fulani au wahusika wengine, kwa mfano, kwa mashirika ya utekelezaji wa sheria katika nchi ambazo sisi au wahusika wengine wanafanya kazi kwa niaba yetu. Pia tunaweza kufichua na vinginevyo kuchakata data yako ya kibinafsi kwa mujibu wa sheria husika ili kutetea raghba halisi za HMD, kwa mfano, katika kesi za kiraia au za kisheria.

•　Miunganisho na Mapato. Tukiamua kuuza, kununua, kuunganisha au vinginevyo kupanga upya biashara zetu katika nchi fulani, hii inaweza kutuhusisha kufichua data ya kibinafsi kwa wanunuzi wanaotarajiwa au halisi na washauri wao, au kupokea data ya kibinafsi kutoka kwa wauzaji na washauri wao.

Tunashughulikia aje faragha ya watoto?

Bidhaa na huduma za HMD kwa kawaida hukusudiwa kwa watazamaji wa jumla. HMD haikusanyi kwa maksudi maelezo ya watoto bila idhini ya wazazi au walezi wao.

Hatua gani zinazochukuliwa kulinda data ya kibinafsi?

Faragha na usalama ni hoja muhimu katika uundaji na uwasilishaji wa bidhaa na huduma zetu. Tumetoa majukumu maalum ya kushughulikia masuala ya faragha na usalama. Tunatekeleza sera na maelekezo yetu ya kindani kupitia shughuli sahihi ya uteuzi, ikijumuisha udhibiti wa hatari amilifu au nyepesi, uhandisi wa usalama na faragha, mafunzo na utathmini. Tunachukua hatua zinazofaa ili kushughulikia usalama wa mtandaoni, usalama wa kimwili, hatari ya kupoteza data na hatari zingine tukizingatia hatari iliyowasilishwa kwa kuchakata na hali ya data inayolindwa. Pia, tunazuia ufikiaji wa misingi yetu ya data iliyo na data ya kibinafsi kwa watu waliodhinishwa walio na hitaji halali ya kufikia maelezo kama hayo.

Tunatumia vidakuzi aje? 

HMD hutumia vidakuzi na teknolojia zingine sawa ili kuendesha na kuboresha tovuti na toleo zetu. Tunatumia pia vidakuzi kwa ubinafsishaji na kuonyesha matangazo. Baadhi ya tovuti za HMD hutumia teknolojia za matangazo za wahusika wengine, kama vile DoubleClick, ili kuonyesha matangazo.

Vikoa vyetu vinaweza kujumuisha vipengele vya wahusika wengine ambavyo huweka vidakuzi kwa niaba ya mhusika mwingine, kwa mfano inyohusiana na mtandao wa kijamii wa mhusika mwingine. Kwa maelezo zaidi ya jinsi tunatumia vidakuzi, angalia Sera yetu ya Kidakuzi.

Data huhifadhiwa kwa muda gani?

Tunachukua hatua za kutosha za kuhifadhi data ya kibinafsi tuyonamiliki kuwa sahihi na kufuta data ya kibinafsi isiyo sahihi au isiyo hitajika.

Muda wa kuhifadhi hutofautiana kulingana na aina ya data na huduma au bidhaa husika. Muda wa kuhifadhi data yako ya kibinafsi hubainishwa kwa mujibu wa vigezo vifuatavyo:

•　Maelezo ya kuamilisha bidhaa na huduma (k.m. kifaa maalum, programu, vitambuaji vya mtandao na usajili): Data uhifadhiwa kipindi cha waranti na miezi 24 baada ya muda ya waranti kuisha.

•　Data ya programu za uzoefu wa mtumiaji (k.m. IMEI, udhabiti, hali ya betri): Data uhifadhiwa kwa miezi 6 baada ya data kukusanywa au ukiondoa idhini yako ya uchakataji.

•　Maelezo ya akaunti (k.m. jina, anwani ya barua pepe, majina ya mtumiaji, maneno siri): Data uhifadhiwa ikiwa akaunti ni amilifu. Ikiwa akaunti si amilifu kwa miezi 24, data itafutwa.

•　Maelezo ya ununuzi (k.m. rekodi za ununuzi na upakuaji, nambari ya akaunti ya benki, maelezo ya kadi karadha): Ili kuzingatia kanuni za uhasibu, data uhifadhiwa kwa miaka 10 baada ya data kukusanywa.

•　Maelezo ya mawasiliano na muingiliano (k.m. jina, barua pepe, maombi): Data uhifadhiwa kwa miezi 24 baada ya data kukusanywa.

Aidha, HMD inakabiliwa na wajibu ya kisheria ya kuhifadhi data ili kufuata sheria zinazohitajika.

Haki zako ni nini?

Una haki ya kufahamu data gani ya kibinafsi tunahifadhi kukuhusu kama ilivyoelezewa hapa chini. Una haki ya kuwa na data ya kibinafsi isiyo kamili, isiyo sahihi, au iliyopitwa na wakati, kukamilishwa au kusasishwa. Katika hali fulani una haki ya kufuta, kuzuia au kuhamisha data, au kupinga uchakataji wa data yako ya kibinafsi. Unaweza kutumia haki zako kwa kudhibiti akaunti na chaguo zako kupitia zana zinazopatikana za kudhibti wasifu kwenye kifaa chako na huduma zetu, au kwa kuwasiliana nasi. Katika baadhi ya matukio, hasa ikiwa unataka tufute au tukomeshe kuchakata data yako ya kibinafsi, hii pia inaweza maanisha kwamba hatutaweza kuendelea kukutolea huduma.

•　Haki ya kufikia. Una haki ya kufahamu data gani ya kibinafsi tunahifadhi kukuhusu au kupokea uthibitisho kwamba hatuchakati data kukuhusu. Unaweza kufikia data yako kupitia mipangilio ya akaunti yako. Pia unaweza kuomba ufikiaji wa data yako kwa kutumia maelezo ya mawasiliano yaliyo hapa chini.

•　Haki ya marekebisho  Una haki ya kurekebishiwa data ya kibinafsi isiyo kamili au isiyo sahihi. Unaweza kusahihisha na kusasisha data yako kupitia mipangilio ya akaunti yako na tunakuhimiza ufanye hii mara kwa mara ili kuhakikisha data yako ya kibinafsi imesasishwa. Pia unaweza kuomba marekebisho au kukamilisha data yako kwa kutumia maelezo ya mawasiliano yaliyo hapa chini.

•　Haki ya kusahaulika.  Una haki ya kufanya data yako kufutwa katika hali fulani, kwa mfano, wakati uchakataji wa data yako sio muhimu tena kwa madhumuni amabayo ilikusanywa, au ikiwa uchakataji inategemea idhini yako na unataka kuondoa idhini yako na hakuna msingi mwingine wa uchakataji. Tafadhali kumbuka kwamba data inaweza kuwa muhimu kufanya mkataba kati yako na HMD, au HMD inaweza kuwa na sababu halali za kuhifadhi data fulani. Ikiwa unataka kufuta maelezo kama hayo, inamaanisha kwamba tunaweza kosa kuwa na uwezo wa kuendelea kutoa huduma kwako. Unaweza kufuta data yako kupitia mipangilio ya akaunti yako au kwa kutumia maelezo ya mawasiliano yaliyo hapa chini.

•　Haki ya kupinga. Wakati uchakataji wa data yako inategemea raghba halisi, una haki ya kupinga uchakataji huo. Unaweza kuomba kwamba tukomeshe uchakataji wa data yako ya kibinafsi kwa madhumuni ya moja kwa moja ya mauzo au kuchanganua. Unaweza kujiondoa kutoka kwa kijarida chetu kwa kubofya kiungo cha kujiondoa chini ya majarida yetu. Arifa kali na arifa zingine muhimu pia zinaweza kutumwa kwako. Unaweza kutumia haki yako ya kupinga kupitia mipangilio ya akaunti yako au kwa kutumia maelezo ya mawasiliano yaliyo hapa chini.

•　Haki ya kuzuia uchakataji.  Katika hali fulani unaweza kuwa na haki ya kuzuia uchakataji wa data yako ya kibinafsi. Wakati uchakataji imezuiliwa, data yako itahifadhiwa pekee na haitachakatwa zaidi. Kwa mfano, ukipinga usahihi wa data yako, unahaki ya kufanya data iliyopingwa chini ya kizuizi cha uchakataji wakati haijathibitishwa kwamba data yako ni sahihi. Unaweza kutumia haki yako kuzuia uchakataji kwa kutumia maelezo ya mawasiliano yaliyo hapa chini.

•　Haki ya uhamisho wa data.  Wakati uchakataji unafanywa kwa njia ya kiotomatiki kulingana na mkataba au idhini, una haki ya kupata data uliyoyatoa kwa HMD katika muundo unaoweza kusomwa na mashine ili uweze kuihamisha kwenye mdhibiti mwingine. Hii inaweza kutekelezwa kupitia mipangilio ya akaunti yako au kwa kutumia maelezo ya mawasiliano yaliyo hapa chini.

Ikiwa huwezi kutumia haki zako moja kwa moja kupitia bidhaa na huduma za HMD unazotumia, unaweza kuwasiliana nasi kupitia

•　Tovuti ya akaunti ya simu za Nokia: www.nokia.com/phones/sso/login

•　Usaidizi kwa wateja: www.nokia.com/en_int/phones/support#contact-us

•　Programu ya usaidizi katika simu yako ya Nokia

•　Barua: HMD Global Oy, c/o Faragha, Bertel Jungin aukio 9, 02600 Espoo, Ufini

Unaweza kuomba taarifa kuhusu maelezo ya uhamisho kwa wahusika wengine, nchi nyingine na ulinzi uliotajwa hapo juu na kuwasiliana na sisi. Ikiwa unaamini kuwa HMD, pasipo kutia maanani kanuni zilizowekwa katika Sera ya faragha na Vijalizo vinavyofaa, ilikiuka haki zako kulingana na sheria husika ya ulinzi wa data, una haki ya kuandikisha mashtaka kwa mamlaka ya ulinzi wa data.

Mdhibiti wa data yako ya kibinafsi ni nani?

HMD Global Oy ni mdhibiti wa data yako ya kibinafsi wakati data ya kibinafsi imechakatwa kwa uhusianio na simu yako ya Nokia, akaunti ya simu za Nokia na huduma zingine husika. Afisa wetu wa Ulinzi wa Data ni Jari Koljonen.

Katika masuala yanayohusiana na utendaji wa faragha ya HMD unaweza pia kuwasiliana nasi katika:

HMD Global Oy, c/o Faragha, Bertel Jungin aukio 9, 02600 Espoo, Ufini

Bidhaa au huduma zetu zinaweza kuwa na viungo za tovuti na huduma za makampuni mengine ambayo zina sera za faragha zao wenyewe. Viungo vyote kwenye tovuti na huduma hizo hutolewa kwa nafasi yako tu. Kabla ya kuwasilisha data yako ya kibinafsi kwa wahusika wengine, HMD inapendekeza kutenga muda wa kujitambulisha na sera hizi za faragha za wahusika wengine.

Mabadiliko ya Sera hii ya Faragha

HMD inaweza mara kwa mara kusasisha Sera hii ili kuonyesha mabadiliko katika mazoea yetu ya uchakataji wa data kwa heshima ya bidhaa na huduma zetu, au sheria husika. Mabadiliko kwa Sera hii ya Faragha yanapatikana chini ya sehemu ya “Nini imebadilishwa? katika Tovuti ya Faragha ya HMD (www.nokia.com/phones/privacyportal). Pia tutaonyesha wakati Sera hii ilisasishwa mwisho upande wa juu ya Sera hii.
 
    "</string>
    <string name="user_experience_activity">Kijalizo cha Mpango wa uzoefu wa Mtumiaji</string>
    <string name="user_experience_content">Unaweza kusaidia HMD Global kuboresha ubora na utendaji wa simu za Nokia. Unaposhiriki katika Mpango wa Uzoefu wa Mtumiaji, tunakusanya maelezo ya kiufundi ya simu na huduma zako, jinsi zinafanya kazi na jinsi unazitumia. &lt;br/> &lt;br/>Data hutumika, kwa mfano, &lt;br/> &lt;br/>•　kuboresha simu na programu &lt;br/>•　kuboresha maisha ya betri &lt;br/>•　kutoa vipengele na huduma muhimu zaidi &lt;br/>•　kubinafsiha bidhaa na huduma zetu amabazo unatumia na kukupa huduma zinazofaa zaidi ambazo zinalingana na wasifu na raghba zako, kwa mfano, kutoa mapendekezo na kuonyesha maudhui yaliyobinafsishwa na kutangaza huduma zetu. &lt;br/> &lt;br/>Maelezo yaliyokusanywa hujumuishwa, kwa mfano: &lt;br/> &lt;br/>•　Nambari ya kitambulisho cha simu (IMEI) &lt;br/>•　Modeli ya simu &lt;br/>•　Mfumo wa simu na toleo la programu &lt;br/>•　Msimbo wa Nchi ya Simu (MCC) &lt;br/>•　Eneo la kijiografia (eneo la karibu la ufikiaji wa Wi-Fi au minara) &lt;br/>•　Msimbo wa Mtandao wa Simu (MNC) &lt;br/>•　Anwani ya IP &lt;br/>•　Kiwango cha betri &lt;br/>•　Programu zilizosakinishwa &lt;br/>•　Viungo na vipengele vilivyotumika &lt;br/>•　Idadi programu zinatumika &lt;br/>•　Maelezo kuhusu kuharibika na hitilafu za programu &lt;br/> &lt;br/>Hatutumii data iliyokusanywa kukutambua kibinafsi. Hata hivyo, inawezekana kuchanganya data ya matumizi na simu yako kulingana na vitambuaji vilivyokusanywa vya kifaa, kama vile IMEI. Data ya matumizi uhusishwa na simu yako ili kuboresha utendaji na utendakazi wa simu na huduma na kubinafsisha toleo letu. Ikiwa, kwa mfano, tunatambua kwamba simu ya mkononi inatumia nishati nyingi ya betri, tunaweza kupendekeza mipangilio ya kuboresha maisha ya betri. Tunaweza kushiriki data iliyokusanywa na watengenezaji programu ya wahusika wengine ili kuwasaidia kuboresha programu na huduma. Data iliyoshirikishwa haijulikani, na haiwezi kuhusishwa na wewe au na kifaa chako. &lt;br/> &lt;br/>Eneo la uamilishaji (GPS) hukusanywa mara moja wakati wa uamilishaji wa simu, ikiwa mtumiaji amejiunga na Mpango wa Uboreshaji wa Mtumiaji. Ikiwa mtumiaji hatajiunga na Mpango wa Uboreshaji wa Mtumiaji, eneo la uamilishaji (GPS) halikusanywi. &lt;br/> &lt;br/>Unaweza kujiondoa kutoka kwa Mpango wa Uboreshaji wa Mtumiaji kutoka kwa mipangilio ya kifaa chako.</string>
</resources>
