<?xml version="1.0" encoding="utf-8"?>
<resources>
    <string name="nokia_legal_title">Informacionet ligjore të HMD</string>
    <string name="privacy_activity">Politika e privatësisë e HMD</string>
    <string name="privacy_context">"Politika e privatësisë e HMD Global për produktet dhe shërbimet

Data e hyrjes në fuqi: 1 nëntor 2018

Ne kujdesemi për privatësinë tuaj

HMD Global Oy është e angazhuar të respektojë privatësinë tuaj dhe të respektojë ligjet e zbatueshme për privatësinë dhe mbrojtjen e të dhënave. Në këtë politikë të privatësisë (“Politika”) përshkruhet se si i mbledhim dhe i përdorim të dhënat personale kur HMD është kontrolluesi i të dhënave ose kur i referohemi zbatueshmërisë së kësaj Politike. “Të dhëna personale” do të thotë informacione në lidhje me ju ose një individ tjetër i identifikueshëm.

Ne do t'ju japim informacione shtesë për privatësinë që janë specifike për një produkt ose një shërbim në Shtojcat për këtë Politikë dhe në njoftime të tjera që mund t'i shikoni gjatë përdorimit të produkteve ose shërbimeve tona. Nëse ka ndryshime mes njoftimeve të tilla dhe kësaj Politike, në fillim duhet të merren parasysh njoftimet.

Gjeni një moment për t'u familjarizuar me Politikën tonë dhe na informoni nëse keni ndonjë pyetje.

Çfarë informacionesh mbledhim?

Ne mbledhim të dhënat tuaja personale dhe informacione të tjera kur bëni një blerje, kur përdorni ose regjistroheni në produktet dhe shërbimet tona, kur merrni pjesë në fushata ose kërkime, ose kur ndërveproni në ndonjë mënyrë tjetër me ne. Kjo përfshin kategoritë e mëposhtme:

•　Aktivizimet e produkteve dhe shërbimeve. Produktet dhe shërbimet e HMD mund të kërkojnë aktivizimin elektronik, ku tipi i pajisjes dhe i aplikacionit, si edhe identifikuesit unikë të pajisjes, aplikacionit, rrjetit dhe abonimit dërgohen te kompania HMD.

•　Përdorimi i produkteve dhe shërbimeve.

　o　Kur hyni në shërbimet tona në linjë, serverët tanë të uebit krijojnë automatikisht regjistrime për vizitën tuaj. Këto regjistrime zakonisht përfshijnë adresën IP, kohën e aksesit, sajtet nga vijnë lidhjet, faqet e vizituara, lidhjet dhe veçoritë e përdorura, përmbajtjen e shikuar ose të kërkuar, tipin e shfletuesit ose të aplikacionit, gjuhën dhe informacione të tjera të tilla. Aplikacionet tona mund të kontaktojnë në mënyrë periodike me serverët tanë, për shembull, për të kontrolluar për përditësime ose për të na dërguar informacione në lidhje me përdorimin e shërbimit.

　o　Programet e përmirësimit. Ne mund t'ju ftojmë të bashkoheni në programe vullnetare për kërkimin ose përmirësimin e produkteve dhe shërbimeve, ku mblidhen informacione të detajuara. Për më shumë informacione, shikoni Shtojcën për Programin e eksperiencës së përdoruesit.

　o　Të dhënat e pozicionimit dhe të vendndodhjes. Shërbimet e bazuara te vendndodhja përcaktojnë vendndodhjen tuaj të saktë ose të përafërt nëpërmjet përdorimit të satelitit, rrjetit celular, Wi-Fi ose metoda të tjera të pozicionimit të bazuara te rrjeti. Këto teknologji mund të përfshijnë shkëmbimin me kompaninë HMD të të dhënave të vendndodhjes dhe të identifikuesve unikë të pajisjes dhe të rrjetit celular, Wi-Fi ose të identifikuesve të tjerë në lidhje me rrjetin. Ne nuk i përdorim këto informacione për t'ju identifikuar personalisht pa pëlqimin tuaj.

•　Informacionet që na jepni. Kur krijoni një llogari, bëni një blerje, kërkoni shërbime, merrni pjesë në kërkime ose në fushata ose ndërveproni me ne në një mënyrë tjetër, ne mund të kërkojnë informacione si p.sh. emrin tuaj, adresën e emailit, numrin e telefonit, adresën e rrugës, emrat e përdoruesit dhe fjalëkalimet, reagimet, informacione në lidhje me pajisjet tuaja, moshën, gjininë dhe gjuhën, numrin e llogarisë bankare, detajet e kartës së kreditit dhe informacione të tjera të tilla financiare. Ne mbajmë po ashtu regjistrime për pëlqimet tuaja, preferencat dhe parametrat në lidhje me, p.sh., të dhënat e vendndodhjes, marketingun dhe ndarjen e të dhënave personale.

•　Informacionet që marrim nga burimet e palëve të treta. Ne marrim informacione të caktuara nga shërbimet e rrjetit social të palëve të treta, për shembull, kur hyni në llogarinë tuaj duke përdorur detajet e hyrjes për llogarinë e rrjetit social. Shikoni Shtojcën tonë për llogarinë e telefonave Nokia për më shumë informacione.

•　Transaksionet tuaja me ne. Ne mbajmë regjistrime për blerjet tuaja, shkarkimet, përmbajtjet që na keni dhënë, kërkesat tuaja, produktet dhe shërbimet e dhëna për ju, detajet e pagesave dhe dorëzimit, kontaktet dhe komunikimet tuaja si dhe ndërveprime të tjera me ne. Ne mund të regjistrojmë, në përputhje me ligjin në fuqi, komunikimin tuaj me kujdesin tonë të klientit ose me pika të tjera të tilla të kontaktit.

Pse i përpunojmë të dhënat personale?

Kompania HMD mund t'i përpunojë të dhënat tuaja personale për qëllimet e mëposhtme. Një ose më shumë qëllime mund të zbatohen në të njëjtën kohë.

•　Ofrimi i produkteve dhe shërbimeve. Ne i përdorim të dhënat tuaja personale për t'ju ofruar produktet dhe shërbimet tona, për të përpunuar kërkesat tuaja ose si mund të jetë e nevojshme në një mënyrë tjetër për të realizuar kontratën midis jush dhe kompanisë HMD, për të siguruar funksionalitetin dhe sigurinë e produkteve dhe shërbimeve tona, për t'ju identifikuar si dhe për të parandaluar dhe për të hetuar mashtrimin dhe keqpërdorime të tjera. Për shembull, ne përdorim të dhënat e aktivizimit të pajisjes për të aktivizuar garancinë e pajisjes dhe për t'ju ofruar shërbimet përkatëse të kujdesit të klientit.

•　Personalizimi i produkteve dhe shërbimeve. Ne i përdorim të dhënat tuaja personale për të personalizuar produktet dhe shërbimet tona që përdorni dhe për t'ju ofruar shërbime më të përshtatshme që përputhen me profilin dhe interesat tuaj, për shembull, për të bërë rekomandime dhe për të shfaqur përmbajtje dhe reklama të personalizuara në shërbimet tona.

•　Llogaritë. Disa shërbime kërkojnë një llogari për t'ju ndihmuar të menaxhoni përmbajtjet dhe preferencat tuaja. Për më shumë informacione, shikoni Shtojcën tonë për llogarinë e telefonave Nokia.

•　Zhvillimi i produkteve dhe shërbimeve. Ne i përdorim të dhënat tuaja personale për të zhvilluar produktet tona, shërbimet, kujdesin e klientit, shitjet dhe marketingun. Për shembull, mund të bashkoheni në Programin tonë të eksperiencës së përdoruesit për të na ofruar të dhënat tuaja personale për të përmirësuar cilësinë dhe funksionimin e produkteve dhe shërbimeve tona. Për më shumë informacione për mënyrën se si i përdorim të dhënat tuaja personale për të zhvilluar produktet dhe shërbimet tona, shikoni Shtojcën tonë për eksperiencën e përdoruesit. Ne mund t'i ndërthurim të dhënat personale të mbledhura në lidhje me përdorimin tuaj të një produkti dhe/ose shërbimi të caktuar të kompanisë HMD me të dhëna të tjera personale që mund të kemi për ju, përveçse nëse të dhëna të tilla personale janë mbledhur për një qëllim tjetër.

•　Komunikimi me ju. Ne i përdorim të dhënat tuaja personale për të komunikuar me ju, për shembull, për t'ju informuar se shërbimet tona kanë ndryshuar ose për t'ju dërguar sinjalizime shumë të rëndësishme dhe njoftime të tjera të tilla në lidhje me produktet dhe/ose shërbimet tona dhe për të kontaktuar me ju për qëllime në lidhje me kujdesin e klientit. Për më shumë informacione për mënyrën se si i përdorim të dhënat tuaja personale për t'ju ofruar shërbimet e kujdesit të klientit, shikoni Shtojcën tonë për kujdesin e Nokia Mobile.

•　Marketingu. Ne mund të kontaktojmë me ju për t'ju informuar për produkte, shërbime ose promocione të reja që mund të ofrojmë dhe për të kryer kërkime të tregut kur kemi pëlqimin tuaj ose kur lejohet në një mënyrë tjetër. Ne mund t'i përdorim të dhënat tuaja personale për të personalizuar ofertat tona dhe për t'ju ofruar shërbime më të përshtatshme që përputhen me profilin dhe interesat tuaj, për qëllime marketingu, p.sh. për të shfaqur përmbajtje të personalizuara në shërbimet tona, dhe për të bërë rekomandime për aksesorët. Kjo mund të përfshijë shfaqjen e përmbajtjeve nga HMD dhe nga palë të treta.

Cilat janë bazat për përpunimin?

Kompania HMD i përpunon të dhënat tuaja personale vetëm kur ky veprim është i ligjshëm. Përpunimi mbështetet në bazat ligjore si më poshtë:

•　Kontrata. Përpunimi i të dhënave tuaja personale është i nevojshëm për zbatimin e një kontrate midis jush dhe kompanisë HMD. Ne i përdorim të dhënat tuaja personale për t'ju ofruar produktet dhe shërbimet tona dhe për të siguruar funksionalitetin dhe sigurinë e tyre. Nëse ju nuk na ofroni informacionet e nevojshme, kjo do të thotë se ne nuk mund t'ju ofrojmë produktin ose shërbimin. Kontrata është baza për përpunimin, për shembull, kur

　o　Ne mbledhim të dhëna personale të nevojshme për të përpunuar pagesën dhe për të dorëzuar blerjet tuaja.

　o　Ne komunikojmë me ju, për shembull, për t'ju informuar për përditësimet e softuerëve, për t'ju dërguar sinjalizime shumë të rëndësishme dhe njoftime të tjera të rëndësishme në lidhje me produktet dhe/ose shërbimet tona dhe për t'ju kontaktuar për qëllime në lidhje me kujdesin e klientit.

•　Interesi legjitim.  Kompania HMD i përpunon të dhënat tuaja personale kur është e nevojshme për qëllimet e interesave legjitime që ushtrohen nga HMD. Interesi legjitim i referohet një interesi që është i ligjshëm dhe i rëndësishëm për HMD. Për përpunimin e aktiviteteve bazuar në interesin legjitim, merren parasysh të drejtat tuaja dhe ato ekuilibrohen me interesat e kompanisë HMD. Mund të merrni më shumë informacione për testet e ekuilibrimit duke kontaktuar me ne. Ju keni të drejtën të kundërshtoni përpunimin bazuar në interesin legjitim. Lexoni më shumë për të drejtat tuaja dhe se si të kontaktoni me ne në paragrafin Cilat janë të drejtat tuaja?. Interesi legjitim është baza për përpunimin, për shembull, kur

　o　Ju aktivizoni produktet dhe shërbimet e HMD në mënyrë elektronike dhe tipi i pajisjes dhe i aplikacionit, si edhe identifikuesit unikë të pajisjes, aplikacionit, rrjetit dhe abonimit dërgohen te kompania HMD.

　o　Ne kontaktojmë me ju për t'ju informuar për produkte ose shërbime të reja të ngjashme që keni marrë më parë nga ne.

　o　Ne mund t'i përdorim të dhënat tuaja personale për të personalizuar ofertat tona dhe për t'ju ofruar shërbime më të përshtatshme që përputhen me profilin dhe interesat tuaj, p.sh. për të bërë rekomandime dhe për të shfaqur përmbajtje dhe reklama të personalizuara në shërbimet tona. Kjo mund të përfshijë shfaqjen e përmbajtjeve nga palë të treta.

　o　Ne i analizojmë informacionet për interesat tuaj, sjelljen për blerjet dhe reagimet për të zhvilluar operacionet tregtare, produktet dhe shërbimet tona.

　o　Ne i përpunojmë të dhënat personale për të parandaluar dhe për të hetuar mashtrimin dhe keqpërdorime të tjera dhe për të mbrojtur interesat legjitimë të kompanisë HMD, për shembull, në procedura ligjore civile ose penale.

•　Pëlqimi. Përpunimi i të dhënave tuaja personale mund të bazohet në pëlqimin tuaj. Në këto situata, ne kërkojmë pëlqimin tuaj para se të përpunohen të dhënat tuaja personale. Dhënia e pëlqimit është gjithmonë vullnetare dhe keni mundësinë ta tërhiqni pëlqimin tuaj në çdo kohë. Tërheqja e pëlqimit nuk ka ndikim në ligjshmërinë e përpunimit bazuar në pëlqimin e dhënë para tërheqjes në fjalë. Ne mbajmë po ashtu regjistrime për pëlqimet tuaja, preferencat dhe parametrat në lidhje me, p.sh., marketingun, të dhënat e vendndodhjes dhe ndarjen e të dhënave personale. Pëlqimi është baza për përpunimin në situatat e mëposhtme:

　o　Ju merrni pjesë në Programin e eksperiencës së përdoruesit dhe ne mbledhim detaje se si e përdorni një produkt dhe/ose një shërbim të veçantë të HMD. Ne i përdorim të dhënat për të përmirësuar produktet dhe shërbimet tona. Mund ta tërhiqni pëlqimin tuaj në parametrat e pajisjes suaj. Për më shumë informacione, shikoni shtojcën për Programin e eksperiencës së përdoruesit.

　o　Ju abonoheni te lista jonë postare për të mësuar për produktet, shërbimet dhe promocionet e reja. Mund ta tërhiqni pëlqimin tuaj për marketingun duke përdorur lidhjen e çregjistrimit në fund të buletinit.

　o　Shërbimi kërkon një llogari për t'ju ndihmuar të menaxhoni përmbajtjet dhe preferencat tuaja. Mund t'i menaxhoni pëlqimet tuaja për përpunimin te parametrat e llogarisë suaj.

　o　Përdorimi i produkteve dhe shërbimeve të HMD mund të përfshijë përdorimin e të dhënave të vendndodhjes bazuar në pëlqimin tuaj. Mund ta tërhiqni pëlqimin tuaj për përpunimin e të dhënave të vendndodhjes te parametrat e pajisjes ose të aplikacionit.

•　Detyrimi ligjor. Kompania HMD mund të ketë nevojë të përpunojë të dhënat tuaja personale për të respektuar kërkesat tuaja ligjore objekt i të cilave është HMD. HMD mund të ketë, për shembull, një detyrim ligjor për t'i zbuluar të dhënat tuaja personale ndaj autoriteteve kur të kërkohet kjo.

A i ndajmë të dhënat personale?

Ne nuk i shesim, nuk i huazojmë apo japim me qira të dhënat tuaja personale te palë të treta. Ne i zbulojmë të dhënat tuaja personale te palë të treta vetëm në situatat e mëposhtme:

•　Kompanitë e HMD dhe palët e treta të autorizuara. Ne mund t'i ndajmë të dhënat tuaja personale me kompani të tjera të HMD ose me palë të treta të autorizuara që përpunojnë të dhënat personale për HMD për qëllimet e përshkruara në këtë Politikë. Kjo mund të përfshijë, për shembull, faturimin nëpërmjet ofruesit të shërbimit të rrjetit ose, në një mënyrë tjetër, dorëzimin e blerjeve tuaja, ofrimin e shërbimeve duke përfshirë shërbimin e klientit, menaxhimin dhe analizimin e të dhënave të konsumatorit, kontrollet e kreditit dhe realizimin e kërkimeve. Kur blini një produkt të HMD, mund të jetë e nevojshme të shkëmbeni informacione me ofruesin e shërbimit të rrjetit. Këto palë të treta nuk lejohen të përdorin të dhënat tuaja personale për asnjë qëllim tjetër. Ne kërkojmë që ato të veprojnë në përputhje me këtë Politikë dhe të përdorin masa të përshtatshme të sigurisë për mbrojtjen e të dhënave tuaja personale.

•　Marketingu. Ne mund t'i ndajmë të dhënat tuaja personale me partnerët tanë të marketingut, për shembull, për të menaxhuar fushatat e marketingut. Ne mund të kryejmë marketing të përbashkët dhe komunikime të tjera me partnerët tanë. Për të shmangur komunikime dublikata ose të panevojshme dhe për ta personalizuar mesazhin për ju, mund të jetë e nevojshme t'i përputhim informacionet që ka mbledhur HMD me informacionet që ka mbledhur partneri, kur kjo lejohet nga ligji. Partnerët tanë të marketingut nuk lejohen të përdorin të dhënat tuaja personale për asnjë qëllim tjetër. Ne kërkojmë që ato të veprojnë në përputhje me këtë Politikë dhe të përdorin masa të përshtatshme të sigurisë për mbrojtjen e të dhënave tuaja personale.

•　Transferimet ndërkombëtare të të dhënave personale. Produktet dhe shërbimet tona ofrohen duke përdorur burime dhe serverë që ndodhen në shtete dhe rajone të ndryshme nëpër botë, duke përfshirë Bashkimin Evropian, Shtetet e Bashkuara të Amerikës, Singaporin dhe Kinën. Për këtë arsye, të dhënat tuaja personale mund të transferohen mes kufijve ndërkombëtarë jashtë shtetit ku i përdorni produktet dhe shërbimet tona, duke përfshirë edhe në shtete jashtë Zonës Ekonomike Evropiane (ZEE) që nuk kanë ligje që ofrojnë një mbrojtje specifike për të dhënat personale ose që kanë rregulla të ndryshme ligjore për mbrojtjen e të dhënave. Në raste të tilla, ne sigurohemi që ka një bazë ligjore për një transferim të tillë dhe që ofrohet një mbrojtje e përshtatshme për të dhënat tuaja personale siç kërkohet nga ligji në fuqi, p.sh. duke përdorur marrëveshje standarde të miratuara nga autoritetet përkatëse (kur është e nevojshme) dhe duke kërkuar përdorimin e masave të tjera të duhura teknike dhe organizative për sigurinë e informacioneve.

•　Zbulimet e detyrueshme. Ne mund të jemi të detyruar nga ligji i detyrueshëm për të zbuluar të dhënat tuaja personale tek autoritete të caktuara ose palë të tjera të treta, për shembull, tek agjenci të zbatimit të ligjit në shtete ku punojmë ne ose palë të treta që veprojnë në emrin tonë. Ne mund t'i zbulojmë po ashtu dhe t'i përpunojmë në një mënyrë tjetër të dhënat tuaja personale në përputhje me ligjin në fuqi për të mbrojtur interesat legjitimë të kompanisë HMD, për shembull, në procedura ligjore civile ose penale.

•　Shkrirjet dhe blerjet. Nëse ne vendosim të shesim, të blejmë, të shkrijmë ose të riorganizojmë në një mënyrë tjetër bizneset tona në shtete të caktuara, kjo mund të përfshijë që të zbulojmë të dhëna personale te blerësit aktualë ose të mundshëm dhe këshilltarët e tyre, ose të marrim të dhëna personale nga shitësit dhe këshilltarët e tyre.

Si e trajtojmë privatësinë e fëmijëve?

Produktet dhe shërbimet e kompanisë HMD janë të përcaktuara zakonisht për audienca të përgjithshme. Kompania HMD nuk mbledh, në dijeninë e saj, informacione të fëmijëve pa pëlqimin e prindërve ose kujdestarëve të tyre.

Çfarë hapash ndërmerren për të siguruar të dhënat personale?

Privatësia dhe siguria kanë një rëndësi kryesore gjatë krijimit dhe shpërndarjes së produkteve dhe shërbimeve tona. Ne kemi caktuar përgjegjësi specifike për të trajtuar çështjet në lidhje me privatësinë dhe sigurinë. Ne i zbatojmë politikat e brendshme dhe udhëzimet tona nëpërmjet aktiviteteve të përzgjedhura të përshtatshme, duke përfshirë menaxhimin proaktiv dhe reagues të rrezikut, inxhinierinë për sigurinë dhe privatësinë, trajnimet dhe vlerësimet. Ne ndërmarrim hapa të përshtatshëm për të trajtuar sigurinë në linjë, sigurinë fizike, rrezikun e humbjes së të dhënave dhe rreziqe të tjera të tilla, duke marrë parasysh rrezikun që përfaqësojnë përpunimi dhe natyra e të dhënave që mbrohen. Po ashtu, ne e kufizojmë aksesin në bazat tona të të dhënave, që përmbajnë të dhëna personale, për personat e autorizuar që kanë një nevojë të justifikuar për të pasur akses në informacione të tilla.

Si i përdorim kukit?

Kompania HMD përdor kuki dhe teknologji të tjera të ngjashme për të vënë në funksionim dhe për të përmirësuar sajtet e uebit dhe ofertat tona. Ne i përdorim po ashtu kukit për personalizimin dhe për të shfaqur reklama. Disa sajte uebi të HMD përdorin teknologji reklamimi të palëve të treta, si p.sh. DoubleClick, për të shpërndarë reklama.

Domenet tona mund të përfshijnë elemente të palëve të treta që caktojnë kuki në emrin e një pale të tretë, p.sh. në lidhje me rrjetin social të një pale të tretë. Për më shumë informacione se si i përdorim kukit, shikoni Politikën tonë të kukive.

Për sa kohë mbahen të dhënat?

Ne ndërmarrim hapa të arsyeshëm për t'i mbajtur të sakta të dhënat personale që zotërojmë si dhe për të fshirë të dhënat personale të pasakta ose të panevojshme.

Periudhat e ruajtjes ndryshojnë në varësi të tipit të të dhënave dhe shërbimit ose produktit në fjalë. Koha e ruajtjes e të dhënave personale përcaktohet në përputhje me kriteret e mëposhtme:

•　Informacionet për aktivizimin e produktit dhe shërbimit (p.sh. identifikuesit unikë të pajisjes, aplikacionit, rrjetit dhe abonimit): Të dhënat ruhen gjatë periudhës së garancisë dhe 24 muaj pas përfundimit të periudhës së garancisë.

•　Të dhënat e programit të eksperiencës së përdoruesit (p.sh. IMEI, qëndrueshmëria, statusi i baterisë): Të dhënat ruhen për 6 muaj pas mbledhjes së të dhënave ose nëse e tërhiqni pëlqimin tuaj për përpunimin.

•　Informacionet e llogarisë (p.sh. emri, adresa e emailit, emrat e përdoruesve, fjalëkalimet): Të dhënat ruhen për sa kohë që llogaria është aktive. Nëse llogaria ka qenë joaktive për 24 muaj, të dhënat do të fshihen.

•　Informacionet për blerjen (p.sh. regjistrimet për blerjet dhe shkarkimet, numri i llogarisë bankare, detajet e kartës së kreditit): Për të respektuar rregulloret për përgjegjësinë, të dhënat ruhen për 10 vite pas mbledhjes së të dhënave.

•　Komunikimet dhe informacionet për ndërveprimet (p.sh. emri, emaili, kërkesat): Të dhënat ruhen për 24 muaj pas mbledhjes së të dhënave.

Përveç kësaj, HMD është objekt i detyrimeve ligjore për të ruajtur të dhënat për të respektuar ligjet e detyrueshme.

Cilat janë të drejtat tuaja?

Ju keni të drejtën që të dini se çfarë të dhënash personale mbajmë ne për ju, siç specifikohet më poshtë. Ju keni të drejtën që të plotësoni ose të përditësoni të dhënat personale të paplota, të pasakta ose të vjetruara. Në raste të caktuara, ju keni të drejtën për fshirjen, kufizimin ose mbartjen e të dhënave, ose të kundërshtoni përpunimin e të dhënave tuaja personale. Ju mund t'i ushtroni të drejtat tuaja duke e menaxhuar llogarinë tuaj dhe zgjedhjet tuaja nëpërmjet mjeteve të disponueshme për menaxhimin e profilit në pajisjen tuaj dhe shërbimet tuaja, ose duke kontaktuar me ne. Në disa raste, sidomos nëse dëshironi që ne të fshijmë ose të ndalojmë përpunimin e të dhënave tuaja personale, kjo mund të nënkuptojë po ashtu se ne mund të mos jemi në gjendje që të vazhdojmë t'ju ofrojmë shërbimet për ju.

•　E drejta e aksesit. Ju keni të drejtën të dini se çfarë të dhënash personale mbajmë ne për ju ose të merrni një konfirmim se ne nuk përpunojmë të dhënat në lidhje me ju. Mund të keni akses te të dhënat tuaja nëpërmjet parametrave të llogarisë suaj. Mund të kërkoni po ashtu akses te të dhënat tuaja duke përdorur detajet e kontaktit më poshtë.

•　E drejta e korrigjimit.  Ju keni të drejtën që të korrigjoni të dhënat personale të paplota ose të pasakta. Ju mund t'i korrigjoni dhe t'i përditësoni të dhënat tuaja nëpërmjet parametrave të llogarisë suaj dhe ne ju nxisim ta bëni këtë herë pas here për t'u siguruar që të dhënat tuaja personale janë të përditësuara. Mund të kërkoni po ashtu korrigjimin ose plotësimin e të dhënave tuaja duke përdorur detajet e kontaktit më poshtë.

•　E drejta për t'u harruar.  Ju keni të drejtën që të dhënat tuaja personale të fshihen në situata të caktuara, për shembull, kur përpunimi i të dhënave tuaja nuk është më i nevojshëm për qëllimet për të cilat janë mbledhur, ose nëse përpunimi bazohet në pëlqimin tuaj dhe dëshironi ta tërhiqni pëlqimin tuaj dhe nuk ka baza të tjera për përpunimin. Kini parasysh se të dhënat tuaja mund të jenë të nevojshme për të zbatuar kontratën midis jush dhe kompanisë HMD, ose HMD mund të ketë arsye legjitime detyruese për t'i mbajtur të dhëna të caktuara. Nëse dëshironi t'i fshini informacione të tilla, kjo do të thotë se ne mund të mos jemi në gjendje që të vazhdojmë t'ju ofrojmë shërbimet për ju. Mund t'i fshini të dhënat tuaja nëpërmjet parametrave të llogarisë suaj ose duke përdorur detajet e kontaktit më poshtë.

•　E drejta për të kundërshtuar. Kur përpunimi i të dhënave tuaja personale bazohet në një interes legjitim, ju keni të drejtën ta kundërshtoni një përpunim të tillë. Mund të kërkoni që ta ndalojmë përpunimin e të dhënave tuaja personale për qëllimet e marketingut të drejtpërdrejt ose të profilizimit. Mund të çregjistroheni nga buletini ynë duke klikuar te lidhja e çregjistrimit në fund të buletineve tona informative. Sinjalizimet shumë të rëndësishme dhe njoftime të tjera të rëndësishme mund t'ju dërgohen përsëri. Mund ta përdorni të drejtën tuaj për të kundërshtuar nëpërmjet parametrave të llogarisë suaj ose duke përdorur detajet e kontaktit më poshtë.

•　E drejta për kufizimin e përpunimit.  Në situata të caktuara, ju mund të keni të drejtën të kufizoni përpunimin e të dhënave tuaja. Kur përpunimi është i kufizuar, të dhënat tuaja vetëm do të ruhen dhe nuk do të përpunohen më tej. për shembull, nëse kundërshtoni saktësinë e të dhënave tuaja, ju keni të drejtën që të dhënat e kontestuara të vendosen nën një kufizim përpunimi ndërkohë që sigurohet që të dhënat tuaja të jenë të sakta. Mund ta ushtroni të drejtën tuaj për të kufizuar përpunimin duke përdorur detajet e kontaktit më poshtë.

•　E drejta për mbartjen e të dhënave.  Kur përpunimi kryhet me mjete të automatizuara dhe bazuar në një kontratë ose pëlqim, ju keni të drejtën t'i merrni të dhënat që i keni dhënë kompanisë HMD në një format të lexueshëm kompjuterik që të mund t'i transferoni te një kontrollues tjetër. Kjo mund të kryhet nëpërmjet parametrave të llogarisë suaj ose duke përdorur detajet e kontaktit më poshtë.

Nëse nuk mund t'i ushtroni të drejtat tuaja drejtpërdrejt nëpërmjet produkteve dhe shërbimeve të kompanisë HMD që përdorni, mund të kontaktoni me ne nëpërmjet

•　Portalit të llogarisë së telefonave Nokia: www.nokia.com/phones/sso/login

•　Mbështetjes së klientit: www.nokia.com/en_int/phones/support#contact-us

•　Aplikacionit të mbështetjes në telefonin tuaj Nokia

•　Postës: HMD Global Oy, c/o Privacy, Bertel Jungin aukio 9, 02600 Espoo, Finland

Ju mund të kërkoni informacione për detajet e transferimeve te palë të treta, shtete të treta dhe masat mbrojtëse të përmendura më sipër duke kontaktuar me ne. Nëse besoni se kompania HMD, pavarësisht parimeve të përcaktuara në Politikën e privatësisë dhe Shtojcave përkatëse, ka shkelur të drejtat sipas ligjit përkatës për mbrojtjen e të dhënave, ju keni të drejtën të paraqitni një ankesë pranë autoritetit për mbrojtjen e të dhënave.

Cili është kontrolluesi i të dhënave tuaja personale?

HMD Global Oy është kontrolluesi i të dhënave tuaja personale kur të dhënat personale përpunohen në lidhje me telefonin Nokia, llogarinë e telefonave Nokia dhe shërbime të tjera të lidhura. Përgjegjësi ynë për mbrojtjen e të dhënave është Jari Koljonen.

Për çështjet në lidhje me praktikat e privatësisë së kompanisë HMD, mund të kontaktoni me ne në:

HMD Global Oy, c/o Privacy, Bertel Jungin aukio 9, 02600 Espoo, Finland

Produktet ose shërbimet tona mund të përfshijnë lidhje për sajtet e uebit dhe shërbimet e kompanive të tjera, që kanë politikat e tyre të privatësisë. Të gjitha lidhjet për sajte uebi dhe shërbime të tilla jepen vetëm për lehtësinë tuaj. Para se t'i dorëzoni të dhënat tuaja personale te palë të treta, kompania HMD rekomandon që të gjeni një moment për t'u familjarizuar me këto politika privatësie të palëve të treta.

Ndryshimet në këtë Politikë të privatësisë

Kompania HMD mund ta përditësojë herë pas here këtë Politikë për të pasqyruar ndryshimet në praktikat tona për përpunimin e të dhënave personale në lidhje me produktet dhe shërbimet tona, ose me ligjin në fuqi. Ndryshimet në këtë Politikë të privatësisë janë të disponueshme nën paragrafin “Çfarë ka ndryshuar? në Portalin e privatësisë së kompanisë HMD (www.nokia.com/phones/privacyportal). Ne do të tregojmë po ashtu se kur është përditësuar për herë të fundit kjo Politikë në krye të kësaj Politike.
 
    "</string>
    <string name="user_experience_activity">Shtojca për Programin e eksperiencës së përdoruesit</string>
    <string name="user_experience_content">"
Mund ta ndihmoni HMD Global të përmirësojë cilësinë dhe funksionimin e telefonave Nokia. Kur merrni pjesë në Programin e eksperiencës së përdoruesit, ne mbledhim detaje teknike për telefonin dhe shërbimet tuaja, si punojnë ato dhe si i përdorni ato.
&lt;br/>
&lt;br/>Të dhënat përdoren, për shembull
&lt;br/>
&lt;br/>•　për të përmirësuar telefonin dhe aplikacionet
&lt;br/>•　për të përmirësuar kohëzgjatjen e baterisë
&lt;br/>•　për të ofruar veçori dhe shërbime më të dobishme
&lt;br/>•　për të personalizuar produktet dhe shërbimet tona që përdorni dhe për t'ju ofruar shërbime më të përshtatshme që përputhen me profilin dhe interesat tuaj, për shembull, për të bërë rekomandime dhe për të shfaqur përmbajtje dhe reklama të personalizuara në shërbimet tona.
&lt;br/>
&lt;br/>Informacionet e mbledhura përfshijnë, për shembull:
&lt;br/>
&lt;br/>•　Numrin e identifikimit të telefonit (IMEI)
&lt;br/>•　Modelin e telefonit
&lt;br/>•　Versionin e sistemit të telefonit dhe të aplikacioneve
&lt;br/>•　Kodin celular të shtetit (MCC)
&lt;br/>•　Vendndodhjen gjeografike (pikën e aksesit Wi-fi ose antenën e rrjetit celular në afërsi)
&lt;br/>•　Kodin e rrjetit celular (MNC)
&lt;br/>•　Adresën IP
&lt;br/>•　Nivelin e baterisë
&lt;br/>•　Aplikacionet dhe softuerët e instaluar
&lt;br/>•　Lidhjet dhe veçoritë e përdorura
&lt;br/>•　Sa shpesh përdoren aplikacionet
&lt;br/>•　Informacione për ndërprerjet aksidentale dhe gabimeve të softuerëve
&lt;br/>
&lt;br/>Ne nuk i përdorim të dhënat e mbledhura për t'ju identifikuar personalisht. Sidoqoftë, është e mundur që të dhënat e përdorimit të ndërthuren me telefonin tuaj bazuar në identifikuesit e pajisjes që janë mbledhur, si p.sh. IMEI. Të dhënat e përdorimit lidhen me telefonin tuaj vetëm për të përmirësuar funksionalitetin dhe cilësinë e funksionimit të telefonit dhe të shërbimeve, si dhe për të personalizuar ofertat tona. Nëse, për shembull, vëmë re se telefoni celular përdor shumë energji nga bateria, ne mund të rekomandojmë parametrat për të kursyer kohëzgjatjen e baterisë. Ne mund t'i ndajmë të dhënat e mbledhura me zhvilluesit e aplikacioneve si palë të treta për t'i ndihmuar ata të përmirësojnë aplikacionet dhe shërbimet e tyre. Të dhënat e ndara janë anonime dhe nuk mund të lidhen me ju ose me pajisjen tuaj.
&lt;br/>
&lt;br/>Vendndodhja e aktivizimit (GPS) mblidhet një herë gjatë aktivizimit të telefonit, nëse përdoruesi është bashkuar në Programin e eksperiencës së përdoruesit. Nëse përdoruesi nuk bashkohet në Programin e eksperiencës së përdoruesit, vendndodhja e aktivizimit (GPS) nuk mblidhet.
&lt;br/>
&lt;br/>Mund të tërhiqeni nga Programi i eksperiencës së përdoruesit nga parametrat e pajisjes suaj.
"</string>
</resources>
