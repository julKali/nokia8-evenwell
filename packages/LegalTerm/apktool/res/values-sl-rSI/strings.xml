<?xml version="1.0" encoding="utf-8"?>
<resources>
    <string name="nokia_legal_title">Pravne informacije HMD</string>
    <string name="privacy_activity">Pravilnik o zasebnosti podjetja HMD</string>
    <string name="privacy_context">"HMD Global – pravilnik o zasebnosti za izdelke in storitve

Datum začetka veljavnosti: 1. november 2018

Vaša zasebnost nam je pomembna

Podjetje HMD Global Oy je zavezano k spoštovanju vaše zasebnosti in vseh upoštevnih zakonov o varstvu podatkov in zasebnosti. Ta pravilnik o zasebnosti (»pravilnik«) opisuje, kako zbiramo in uporabljamo osebne podatke, kjer je HMD upravljavec podatkov ali kjer se sklicujemo na veljavnost tega pravilnika. »Osebni podatki« pomeni podatke, ki se nanašajo na vas ali na drugega določljivega posameznika.

V dodatkih k temu pravilniku in drugih obvestilih, ki se lahko prikažejo, ko uporabljate naše izdelke in storitve, vam bomo morda posredovali dodatne informacije, ki se nanašajo na določen izdelek ali storitev. V primeru razlik med takimi obvestili in tem pravilnikom se najprej uporabljajo obvestila.

Vzemite si nekaj časa in preberite naš pravilnik ter nas obvestite, če imate kakršna koli vprašanja.

Katere informacije zbiramo?

Vaše osebne podatke in druge informacije zbiramo, ko nekaj kupite, uporabite naše izdelke in storitve ali se registrirate vanje, sodelujete v oglaševalskih akcijah ali raziskavah oziroma imate druge interakcije z nami. To vključuje naslednji kategoriji:

•　Aktiviranje izdelkov in storitev: izdelke in storitve HMD bo morda treba elektronsko aktivirati, pri čemer se HMD-ju pošljejo vrsta naprave in aplikacije ter edinstveni identifikatorji naprave, aplikacije, omrežja in naročnine.

•　Uporaba izdelkov in storitev: 

　o　Ko po spletu dostopate do naših storitev, naši spletni strežniki samodejno ustvarijo zapise o vašem obisku. Ti zapisi običajno vključujejo naslov IP, uro dostopa, spletna mesta, od katerih vodijo povezave, obiskane strani, uporabljene povezave in funkcije, ogledano ali zahtevano vsebino, vrsto brskalnika ali aplikacije, jezik in druge take podatke. Naše aplikacije se lahko občasno povezujejo z našimi strežniki, na primer zaradi iskanja posodobitev ali pošiljanja podatkov o uporabi storitve. 

　o　Programi za izboljšanje: lahko vas povabimo, da se pridružite prostovoljnim programom za izboljšanje ali raziskovalnim programom, v katerih se zbirajo podrobne informacije. Več informacij o tem je v našem dodatku za program za uporabniško izkušnjo.

　o　Podatki za ugotavljanje položaja in podatki o lokaciji: lokacijske storitve natančno ali približno lokacijo ugotavljajo z uporabo načinov določanja položaja na podlagi satelitov, mobilnega omrežja, omrežja Wi-Fi ali drugega omrežja. Te tehnologije lahko vključujejo izmenjavo lokacijskih podatkov in edinstvenih identifikatorjev naprav, ki so povezani z mobilnimi omrežji, omrežji Wi-Fi in drugimi omrežji, s HMD-jem. Teh podatkov ne uporabljamo za vašo osebno prepoznavo brez vaše privolitve.

•　Informacije, ki nam jih razkrijete: ko ustvarite račun, opravite nakup, zahtevate storitve, sodelujete v raziskavah ali akcijah ali imate drugačne interakcije z nami, lahko od vas zahtevamo podatke, kot so ime, e-poštni naslov, telefonska številka, ulični naslov, uporabniška imena in gesla, povratne informacije, informacije, povezane z vašimi napravami, starost, spol in jezik, številka bančnega računa, podrobnosti kreditnih kartic in drugi taki finančni podatki. Hranimo lahko tudi arhiv vaših privolitev ter prednostnih in drugih nastavitev, ki se na primer nanašajo na podatke o lokaciji, trženje in razkrivanje osebnih podatkov.

•　Informacije, ki jih prejmemo od tretjih oseb: določene informacije prejmemo tudi iz zunanjih storitev družbenih omrežij, na primer, ko se v račun prijavite z uporabo prijavnih poverilnic za račun družbenega omrežja. Več informacij o tem je v našem dodatku za račune v telefonih Nokia.

•　Vaše transakcije z nami: hranimo evidenco vaših nakupov, prenosov in vsebine, ki ste nam jo posredovali, vaših zahtev, izdelkov in storitev, ki smo vam jih zagotovili, podrobnosti o plačilu in dostavi ter vaše stike, komunikacijo in druge interakcije z nami. Skladno z upoštevno zakonodajo lahko snemamo vašo komunikacijo z našim oddelkom za skrb za stranke ali drugimi takimi točkami za stik.

Zakaj obdelujemo osebne podatke?

HMD lahko vaše osebne podatke obdeluje za naslednje namene. Hkrati lahko velja eden ali več namenov.

•　Zagotavljanje izdelkov in storitev: vaše osebne podatke uporabljamo za zagotavljanje naših izdelkov ali izvajanje naših storitev, za obdelavo vaših zahtevkov ali kot je morebiti drugače potrebno za izvedbo pogodbe med vami in HMD-jem, za zagotovitev funkcionalnosti in varnosti naših izdelkov in storitev, za vašo identifikacijo ter preprečevanje in preiskovanje goljufij in drugih zlorab. Podatke o aktiviranju naprav na primer uporabljamo za aktiviranje garancije za napravo in zagotavljanje povezanih storitev skrbi za stranke. 

•　Prilagajanje izdelkov in storitev: vaše osebne podatke lahko uporabimo za prilagajanje naših izdelkov in storitev, ki jih uporabljate, ter za zagotavljanje ustreznejših storitev, ki se ujemajo z vašim profilom in zanimanji, na primer za priporočila ter za prikaz prilagojene vsebine v naših storitvah.

•　Računi: za nekatere storitve potrebujete račun za pomoč pri upravljanju vsebine in prednostnih nastavitev. Več informacij o tem je v našem dodatku za račune v telefonih Nokia.

•　Razvijanje in upravljanje izdelkov in storitev: vaše osebne podatke uporabljamo za razvijanje naših izdelkov, storitev, skrbi za stranke, prodaje in trženja. Pridružite se lahko na primer našemu programu za uporabniško izkušnjo ter nam posredujete osebne podatke za izboljšanje kakovosti in učinkovitosti delovanja naših izdelkov in storitev. Več informacij o tem, kako vaše osebne podatke uporabljamo za razvijanje naših izdelkov in storitev, je v našem dodatku za program za uporabniško izkušnjo. Osebne podatke, zbrane na podlagi vaše uporabe določenih izdelkov in/ali storitev HMD, lahko združimo z drugimi osebnimi podatki, ki jih imamo o vas, razen če so bili ti osebni podatki zbrani za drugačen namen.

•　Komunikacija z vami: vaše osebne podatke uporabljamo za komunikacijo z vami, na primer za obveščanje o spremembah naših storitev ali za pošiljanje nujnih opozoril in drugih takih obvestil v zvezi z našimi izdelki in/ali storitvami ter za stik z vami za namene, povezane s skrbjo za stranke. Več informacij o tem, kako vaše osebne podatke uporabljamo za zagotavljanje storitev za skrb za stranke, je v dodatku za Nokia Mobile Care.

•　Trženje: na vas se lahko obrnemo zaradi obveščanja o novih izdelkih, storitvah ali promocijah, ki jih lahko ponujamo, in izvajanja tržnih raziskav, če imamo vašo privolitev ali je to drugače dovoljeno. Vaše osebne podatke lahko uporabimo za prilagajanje naše ponudbe ter zato, da vam zagotovimo ustreznejše storitve, ki se ujemajo z vašim profilom in zanimanji, za trženje, na primer za prikaz prilagojene vsebine v naših storitvah, in za priporočila glede dodatne opreme. To lahko vključuje prikaz vsebine HMD-ja in tretjih oseb.

Kakšne so podlage za obdelavo?

HMD obdeluje vaše podatke, samo kadar je to zakonito. Pravna podlaga za obdelavo je naslednja:

•　Pogodba: obdelava vaših osebnih podatkov je potrebna za izvajanje pogodbe med vami in HMD-jem. Vaše osebne podatke uporabljamo za zagotavljanje naših izdelkov in storitev ter za zagotavljanje njihove funkcionalnosti in varnosti. Če nam ne posredujete potrebnih podatkov, vam ne bomo mogli zagotoviti izdelka ali storitve. Pogodba je na primer podlaga za obdelavo, ko

　o　zbiramo potrebne osebne podatke za obdelavo plačil in dostavo vaših nakupov;

　o　z vami komuniciramo, na primer za obveščanje o posodobitvah programske opreme, pošiljanje nujnih opozoril in drugih pomembnih obvestil v zvezi z našimi izdelki in/ali storitvami ter za stik z vami za namene, povezane s skrbjo za stranke.

•　Zakoniti interes:  HMD osebne podatke obdeluje, ko je to potrebno za namene zakonitih interesov HMD-ja. Zakoniti interes se nanaša na interes, ki je zakonit in pomemben za HMD. Pri dejavnostih obdelave na podlagi zakonitega interesa se upoštevajo vaše pravice in uravnovesijo z interesi HMD-ja. Če želite več informacij o preskusih uravnoteženosti, se obrnite na nas. Imate pravico do ugovora pravici do obdelave na podlagi zakonitega interesa. Več o svojih pravicah in o tem, kako se obrniti na nas, lahko preberete v razdelku »Katere pravice imate?«. Zakoniti interes je na primer podlaga za obdelavo, ko

　o　elektronsko aktivirate izdelke in storitve HMD ter se vrsta vaše naprave in aplikacije, prav tako pa tudi edinstveni identifikatorji naprave, aplikacije, omrežja in naročnine pošljejo HMD-ju;

　o　se na vas obrnemo, da bi vas obvestili o novih izdelkih ali storitvah, podobnih tistim, ki ste jih že pridobili od nas;

　o　lahko vaše osebne podatke uporabimo za prilagajanje naše ponudbe ter zato, da vam na primer zagotovimo ustreznejše storitve, ki se ujemajo z vašim profilom in zanimanji, za prikaz priporočil ter za prikaz prilagojene vsebine in trženje v naših storitvah. To lahko vključuje prikaz vsebine tretjih oseb;

　o　informacije o vaših zanimanjih in načinu vedenja pri nakupovanju ter povratne informacije analiziramo za razvijanje našega poslovanja, izdelkov in storitev;

　o　osebne podatke obdelujemo zaradi preprečevanja in raziskovanja goljufij in drugih zlorab ter zaščito HMD-jevih zakonitih interesov, na primer v civilnih ali kazenskih pravnih postopkih.

•　Privolitev: obdelava vaših osebnih podatkov lahko temelji na vaši privolitvi. V teh primerih pred obdelavo vaših osebnih podatkov zahtevamo vašo privolitev. Privolitev je vedno prostovoljna in na voljo vam je možnost, da jo kadar koli umaknete. Umik privolitve ne vpliva na zakonitost obdelave, ki temelji na vaši privolitvi, pred umikom. Hranimo lahko tudi arhiv vaših privolitev ter prednostnih in drugih nastavitev, ki se na primer nanašajo na trženje, podatke o lokaciji in razkrivanje osebnih podatkov. Privolitev je podlaga za obdelavo v naslednjih primerih:

　o　sodelujete v programu za uporabniško izkušnjo in zbiramo podatke o tem, kako uporabljate določen izdelek in/ali storitev HMD. Podatke uporabljamo za izboljšanje naših izdelkov in storitev. Privolitev lahko umaknete v nastavitvah naprave. Več informacij o tem je v našem dodatku za program za uporabniško izkušnjo;

　o　naročeni ste na naš poštni seznam, ker vas zanimajo novice o novih izdelkih, storitvah in promocijah. Privolitev za trženje lahko umaknete z uporabo povezave za preklic naročnine na dnu sporočila z novicami;

　o　za storitev potrebujete račun za pomoč pri upravljanju vsebine in prednostnih nastavitev. Privolitve za obdelavo lahko upravljate v nastavitvah računa;

　o　za uporabo izdelkov in storitev HMD je lahko potrebna uporaba lokacijskih podatkov na podlagi vaše privolitve. Privolitev za obdelavo lokacijskih podatkov lahko umaknete v nastavitvah naprave ali aplikacije.

•　Pravna obveznost: HMD bo vaše osebne podatke morda moral obdelati zaradi skladnosti z zakonskimi zahtevami, ki veljajo zanj. HMD ima lahko na primer zakonsko obveznost, da vaše osebne podatke razkrije oblastem, če to zahtevajo.

Ali osebne podatke razkrivamo drugim?

Vaših osebnih podatkov ne prodajamo ali dajemo v zakup ali najem tretjim osebam. Osebne podatke razkrijemo tretjim osebam samo v naslednjih primerih:

•　HMD-jeva podjetja in pooblaščene tretje osebe: vaše osebne podatke lahko razkrijemo drugim HMD-jevim podjetjem ali pooblaščenim tretjim osebam, ki osebne podatke v imenu HMD-ja obdelujejo za namene, opisane v tem pravilniku. To lahko na primer vključuje obračunavanje prek vašega ponudnika omrežnih storitev ali drugače, dostavo vaših nakupov, zagotavljanje storitev, vključno s skrbjo za stranke, upravljanje in analiziranje potrošniških podatkov, preverjanje kreditne sposobnosti in izvajanje raziskav. Ko kupite izdelek HMD, bomo morda morali izmenjati podatke z vašim ponudnikom omrežnih storitev. Tem tretjim osebam ni dovoljena uporaba vaših osebnih podatkov za morebitne druge namene. Od njih zahtevamo ukrepanje, ki je skladno s tem pravilnikom, in uporabo varnostnih ukrepov, ustreznih za varstvo vaših osebnih podatkov.

•　Trženje: vaše osebne podatke lahko delimo z našimi trženjskimi partnerji, na primer za upravljanje trženjskih akcij. Z našimi partnerji lahko izvajamo skupno trženje in druge komunikacijske dejavnosti. Da bi se izognili podvojenemu ali nepotrebnemu komuniciranju ter za prilagajanje sporočil, ki vam jih pošljemo, bomo morda morali poiskati, ali se podatki, ki jih je HMD zbral, prekrivajo s tistimi, ki jih je zbral partner, če to dovoljuje zakonodaja. Našim trženjskim partnerjem ni dovoljena uporaba vaših osebnih podatkov za morebitne druge namene. Od njih zahtevamo ukrepanje, ki je skladno s tem pravilnikom, in uporabo varnostnih ukrepov, ustreznih za varstvo vaših osebnih podatkov.

•　Mednarodni prenos osebnih podatkov: naši izdelki in storitve se zagotavljajo z uporabo sredstev in strežnikov, ki so v različnih državah in regijah po svetu, vključno z Evropsko unijo, Združenimi državami Amerike, Singapurjem in Kitajsko. Ko uporabljate naše izdelke in storitve, lahko vaše osebne podatke zato prenesemo prek mednarodnih meja zunaj države, v kateri uporabljate naše izdelke in storitve, vključno z državami zunaj Evropskega gospodarskega prostora (EGP), ki nimajo zakonov, ki določajo posebno varstvo osebnih podatkov, ali imajo drugačna zakonska pravila glede varstva podatkov. V takih primerih poskrbimo, da obstaja zakonska podlaga za tak prenos in da je zagotovljeno zadostno varstvo vaših osebnih podatkov, kot to zahteva upoštevna zakonodaja, na primer z uporabo standardnih pogodb, ki jih odobrijo ustrezni organi (kjer je potrebno), in tako, da zahtevamo uporabo drugih ustreznih tehničnih in organizacijskih ukrepov za informacijsko varnost.

•　Obvezna razkritja: obvezujoča zakonodaja lahko določa, da moramo vaše osebne podatke razkriti določenim oblastem ali drugim tretjim osebam, na primer organom pregona, v državah, v katerih poslujemo mi ali tretje osebe v našem imenu. Vaše podatke lahko razkrijemo ali jih drugače obdelamo tudi v skladu z upoštevno zakonodajo, če je to potrebno za obrambo HMD-jevih zakonitih interesov, na primer v civilnih ali kazenskih pravnih postopkih.

•　Združitve in prevzemi: če se odločimo za prodajo, nakup, združitev ali drugačno reorganizacijo našega poslovanja v določenih državah, lahko to vključuje naše razkrivanje osebnih podatkov potencialnim ali dejanskim kupcem in njihovim svetovalcem ali prejem osebnih podatkov od prodajalcev in njihovih svetovalcev.

Kako obravnavamo varnost otrok?

HMD-jevi izdelki in storitve so običajno namenjeni splošnemu občinstvu. HMD podatkov o otrocih vede ne zbira brez soglasja njihovih staršev ali skrbnikov.

S kakšnimi ukrepi se zagotavlja varstvo osebnih podatkov?

Zasebnost in varnost sta ključna vidika pri ustvarjanju in zagotavljanju naših izdelkov in storitev. Določili smo posebne odgovornosti za obravnavo zadev, povezanih z zasebnostjo in varnostjo. Naše interne pravilnike in smernice uveljavljamo z ustreznim naborom dejavnosti, vključno z vnaprejšnjim in odzivnostnim upravljanjem tveganj, inženiringom za varnost in zasebnost, usposabljanjem in ocenjevanji. Izvajamo ustrezne ukrepe za spletno varnost, fizično varnost, upravljanje tveganja izgube podatkov in druga taka tveganja, upoštevajoč tveganje, ki ga predstavljata obdelava in narava podatkov, ki so predmet varovanja. Poleg tega dostop do naših podatkovnih zbirk, ki vsebujejo osebne podatke, omejujemo na pooblaščene osebe, ki imajo utemeljeno potrebo za dostop do teh podatkov.

Kako uporabljamo piškotke? 

HMD uporablja piškotke in podobne tehnologije za upravljanje in izboljšanje naših spletnih mest in ponudbe. Piškotke uporabljamo tudi za prilagajanje in prikazovanje oglasov. Nekatera HMD-jeva spletna mesta za prikazovanje oglasov uporabljajo oglaševalske tehnologije drugih ponudnikov, kot je DoubleClick.

Naše domene lahko vsebujejo elemente tretjih oseb, ki v njihovem imenu nastavijo piškotke, na primer v povezavi z družbenim omrežjem tretje osebe. Več informacij o tem, kako uporabljamo piškotke, je v našem pravilniku o piškotkih.

Kako dolgo se hranijo podatki?

Razumno si prizadevamo zagotoviti, da so osebni podatki v naši posesti natančni, in izbrisati napačne ali nepotrebne osebne podatke.

Obdobja hranjenja podatkov se razlikujejo glede na vrsto podatkov in storitev ali izdelek, za katerega gre. Čas hranjenja osebnih podatkov se določi v skladu s temi merili:

•　Podatki o aktiviranju izdelka ali storitve (npr. edinstveni identifikatorji naprave, aplikacije, omrežja in naročnine): Podatki se hranijo med garancijskim obdobjem in še 24 mesecev potem, ko se to konča.

•　Podatki za program za uporabniško izkušnjo (npr. IMEI, stabilnost, stanje baterije): Podatki se hranijo 6 mesecev po datumu, ko so zbrani ali ko umaknete privolitev za obdelavo.

•　Podatki o računu (npr. ime, e-poštni naslov, uporabniška imena, gesla): Podatki se hranijo, dokler je račun dejaven. Če je račun nedejaven 24 mesecev, se podatki izbrišejo.

•　Podatki o nakupu (npr. evidence o nakupih in prenosih, številka bančnega računa, podrobnosti kreditne kartice): Zaradi zagotavljanja skladnosti z računovodskimi predpisi se podatki hranijo 10 let po tem, ko so bili zbrani.

•　Podatki o komunikaciji in interakcijah (npr. ime, e-pošta, zahteve): Podatki se hranijo 24 mesecev po tem, ko so bili zbrani.

Poleg tega za HMD veljajo pravne obveznosti za hranjenje podatkov zaradi zagotavljanja skladnosti z zavezujočimi zakoni.

Kakšne so vaše pravice?

Imate pravico vedeti, katere vaše osebne podatke imamo, kot je navedeno spodaj. Imate pravico do dopolnitve ali posodobitve nepopolnih, nepravilnih ali zastarelih osebnih podatkov. V nekaterih primerih imate pravico do izbrisa, omejitve ali prenosljivosti podatkov ali do ugovora obdelavi vaših osebnih podatkov. Svoje pravice lahko uveljavite z upravljanjem računa in možnosti z razpoložljivimi orodji za urejanje profila v svojih napravah in v naših storitvah oziroma tako, da se obrnete na nas. V nekaterih primerih, zlasti če želite, da izbrišemo vaše osebne podatke ali jih prenehamo obdelovati, to lahko pomeni tudi, da vam ne bomo več mogli zagotavljati storitev.

•　Pravica do dostopa:. imate pravico vedeti, katere vaše osebne podatke imamo, oziroma pravico do prejema potrditve, da ne obdelujemo podatkov o vas. Do svojih podatkov lahko dostopate v nastavitvah računa. Dostop do svojih podatkov lahko zahtevate tudi tako, da se na nas obrnete z uporabo podrobnosti za stik, navedenih spodaj.

•　Pravica do popravka:  imate pravico do popravka nepopolnih ali napačnih osebnih podatkov. Podatke lahko popravite in posodobite v nastavitvah računa in spodbujamo vas, da to občasno storite in s tem zagotovite, da so vaši osebni podatki posodobljeni. Popravek ali dopolnitev svojih podatkov lahko zahtevate tudi tako, da se na nas obrnete z uporabo podrobnosti za stik, navedenih spodaj.

•　Pravica do pozabe:  imate pravico do izbrisa svojih osebnih podatkov v določenih okoliščinah, na primer, če obdelava vaših podatkov ni več potrebna za namene, za katere so bili zbrani, ali če obdelava temelji na vaši privolitvi in jo želite umakniti ter ni drugih podlag za obdelavo. Upoštevajte, da so podatki lahko potrebni za izvajanje pogodbe med vami in HMD-jem ali pa ima lahko HMD prepričljivo utemeljeno podlago za hranjenje določenih podatkov. Če želite izbrisati take podatke, to pomeni, da vam morda ne bomo več mogli zagotavljati storitev. Podatke lahko izbrišete v nastavitvah računa ali tako, da se na nas obrnete z uporabo podrobnosti za stik, navedenih spodaj.

•　Pravica do ugovora: ko obdelava vaših osebnih podatkov temelji na zakonitem interesu, imate pravico do ugovora taki obdelavi. Zahtevate lahko, da vaše osebne podatke prenehamo obdelovati za namene neposrednega trženja ali profiliranja. Naročnino na naša sporočila z novicami lahko prekličete tako, da kliknete povezavo za preklic naročnine na dnu naših sporočil z novicami. Morda vam bomo še vedno poslali nujna in druga pomembna obvestila. Pravico do ugovora lahko uveljavite v nastavitvah računa ali tako, da se na nas obrnete z uporabo podrobnosti za stik, navedenih spodaj.

•　Pravica do omejitve obdelave:  v nekaterih okoliščinah imate morda pravico do omejitve obdelave vaših podatkov. Ko je obdelava omejena, bodo podatki samo shranjeni in ne bodo nadalje obdelani. Če na primer oporekate točnosti svojih podatkov, imate pravico do tega, da se obdelava teh podatkov omeji, dokler ni zagotovljena njihova točnost. Pravico do omejitve obdelave lahko uveljavite tako, da se na nas obrnete z uporabo podrobnosti za stik, navedenih spodaj.

•　Pravica do prenosljivosti podatkov:  če se obdelava izvaja na avtomatiziran način in temelji na pogodbi ali privolitvi, imate pravico pridobiti podatke, ki ste jih posredovali HMD-ju, v strojno berljivi obliki, tako da jih lahko prenesete drugemu upravljavcu. To lahko izvedete v nastavitvah računa ali tako, da se na nas obrnete z uporabo podrobnosti za stik, navedenih spodaj.

Če pravic ne morete uporabiti neposredno prek HMD-jevih izdelkov ali storitev, se lahko na nas obrnete prek

•　portala za račune Nokiinih telefonov: www.nokia.com/phones/sso/login

•　Podpora uporabnikom: www.nokia.com/en_int/phones/support#contact-us

•　Aplikacija za podporo v telefonu Nokia

•　E-pošta: HMD Global Oy, c/o Privacy, Bertel Jungin aukio 9, 02600 Espoo, Finska

Informacije o podrobnostih prenosov tretjim osebam in v tretje države ter o varovalih, navedenih zgoraj, lahko dobite tako, da se obrnete na nas. Če menite, da je HMD kljub načelom, navedenim v tem pravilniku o zasebnosti in ustreznih dodatkih, kršil vaše pravice na podlagi veljavne zakonodaje o varstvu podatkov, imate pravico do vložitve pritožbe pri organu za varstvo podatkov.

Kdo je upravljavec vaših osebnih podatkov?

HMD Global Oy je upravljavec vaših osebnih podatkov, ko se ti obdelujejo v povezavi z vašim telefonom Nokia, računom za telefone Nokia in drugimi povezanimi storitvami. Naša pooblaščena oseba za varstvo podatkov je Jari Koljonen.

Če imate vprašanja glede HMD-jevih postopkov za varstvo zasebnosti, se lahko na nas obrnete tudi na tem naslovu:

HMD Global Oy, c/o Privacy, Bertel Jungin aukio 9, 02600 Espoo, Finska

Naši izdelki ali storitve lahko vsebujejo povezave do spletnih mest in storitev drugih podjetij, ki imajo svoje pravilnike o zasebnosti. Vse povezave do takih spletnih mest ali storitev so zgolj kot priročna referenca. HMD priporoča, da si pred pošiljanjem podatkov tretjim osebam vzamete čas, da se seznanite z njihovimi pravilniki o zasebnosti.

Spremembe tega pravilnika o zasebnosti

HMD lahko ta pravilnik občasno posodobi ustrezno spremembam naših postopkov obdelave podatkov v naših izdelkih in storitvah ali v skladu z veljavno zakonodajo. Spremembe tega pravilnika o zasebnosti si lahko ogledate v razdelku »Kaj je spremenjeno?« v HMD-jevem portalu za zasebnost (www.nokia.com/phones/privacyportal). Na vrhu tega pravilnika bomo navedli tudi, kdaj je bil zadnjič posodobljen.

"</string>
    <string name="user_experience_activity">Dodatek za program za uporabniško izkušnjo</string>
    <string name="user_experience_content">Podjetju HMD Global lahko pomagate izboljšati kakovost in učinkovitost delovanja telefonov Nokia. Ko sodelujete v programu za uporabniško izkušnjo, zbiramo tehnične podrobnosti o vašem telefonu in storitvah, kako delujejo in kako jih uporabljate. &lt;br/> &lt;br/>Podatki se na primer uporabljajo za &lt;br/> &lt;br/>•　izboljšanje telefona in aplikacij, &lt;br/>•　izboljšanje časa delovanja akumulatorja, &lt;br/>•　zagotavljanje bolj uporabnih funkcij in storitev, &lt;br/>•　prilagajanje naših izdelkov in storitev, ki jih uporabljate, ter za zagotavljanje ustreznejših storitev, ki se ujemajo z vašim profilom in zanimanji, na primer za priporočila ter za prikaz prilagojene vsebine in oglaševanja v naših storitvah. &lt;br/> &lt;br/>Zbrani podatki na primer vključujejo naslednje: &lt;br/> &lt;br/>•　identifikacijsko številko telefona (IMEI), &lt;br/>•　model telefona, &lt;br/>•　različico telefonskega sistema in aplikacije, &lt;br/>•　mobilno kodo države (MCC), &lt;br/>•　zemljepisno lokacijo (bližnja dostopna točka za Wi-Fi ali bazna postaja), &lt;br/>•　kodo mobilnega omrežja (MNC), &lt;br/>•　naslov IP, &lt;br/>•　raven napolnjenosti akumulatorja, &lt;br/>•　nameščene aplikacije in programsko opremo, &lt;br/>•　uporabljene povezave in funkcije, &lt;br/>•　kako pogosto uporabljate aplikacije, &lt;br/>•　podatke o zrušitvah in napakah programske opreme. &lt;br/> &lt;br/>Zbranih podatkov ne uporabljamo za vašo osebno prepoznavo. Kljub temu pa je podatke o uporabi mogoče povezati z vašim telefonom na podlagi zbranih identifikatorjev naprave, kot je IMEI. Podatki o uporabi so z vašim telefonom povezani samo za izboljšanje funkcij in učinkovitosti delovanja telefona in storitev ter za prilagajanje naše ponudbe. Če na primer opazimo, da mobilni telefon porabi veliko energije akumulatorja, lahko priporočimo nastavitve, s katerimi podaljšate čas delovanja akumulatorja. Zbrane podatke lahko razkrijemo zunanjim razvijalcem aplikacij, da bi jim pomagali izboljšati njihove aplikacije in storitve. Podatki, ki jih delimo z njimi, so anonimni in jih ni mogoče povezati z vami ali vašo napravo. &lt;br/> &lt;br/>Lokacija aktiviranja (GPS) se zbere enkrat pri aktiviranju telefona, če se uporabnik pridruži programu za uporabniško izkušnjo. Če se uporabnik ne pridruži programu za uporabniško izkušnjo, se lokacija aktiviranja (GPS) ne zbere. &lt;br/> &lt;br/>Program za uporabniško izkušnjo lahko onemogočite v nastavitvah naprave.</string>
</resources>
