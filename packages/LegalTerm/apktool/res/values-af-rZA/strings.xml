<?xml version="1.0" encoding="utf-8"?>
<resources>
    <string name="nokia_legal_title">HMD-regsinligting</string>
    <string name="privacy_activity">HMD-privaatheidsbeleid</string>
    <string name="privacy_context">"HMD Global se privaatheidsbeleid vir produkte en dienste

Effektiewe datum: 1 November 2018

Jou privaatheid is vir ons belangrik

HMD Global Oy is verbind daartoe om jou privaatheid te respekteer en om te voldoen aan die toepaslike databeskerming- en privaatheidswette. Hierdie privaatheidsbeleid (“Beleid”) beskryf hoe ons jou persoonlike data insamel en gebruik, waar HMD die databeheerder is, of waar ons na die toepaslikheid van hierdie Beleid verwys. “Persoonlike data” beteken inligting verwant aan jou of 'n ander identifiseerbare individu.

Ons sal bykomende privaatheidsinligting aan jou verskaf, wat spesifiek op 'n produk of diens in die bylae tot hierdie Beleid van toepassing is, asook enige ander kennisgewings wat jy kan waarneem terwyl jy ons produkte en dienste gebruik. Indien daar 'n verskil is tussen sulke kennisgewings en hierdie Beleid, sal die kennisgewings eerste oorweeg word.

Neem asseblief 'n oomblik om jouself met ons Beleid vertroud te maak en stel ons in kennis van enige vrae wat jy dalk mag hê.

Watter inligting samel ons in?

Ons samel jou persoonlike data en ander inligting in wanneer jy 'n aankoop maak, ons produkte of dienste gebruik of daarvoor registreer, aan ons veldtogte of navorsing deelneem, of andersins met ons in aanraking kom. Dit sluit die volgende kategorieë in:

•　Produk- en diensaktiverings. HMD-produkte en -dienste kan elektroniese aktivering vereis, waartydens jou toestel- en toepassingtipe, asook jou unieke toestel-, toepassing-, netwerk- en intekeningidentifiseerders na HMD gestuur word.

•　Gebruik van produkte en dienste.

　o　Wanneer jy ons produkte en dienste aanlyn gebruik, skep ons webbedieners outomaties rekords van jou besoek. Hierdie rekords sluit tipies die IP-adres, toegangstye, werwe waarvan daar af geskakel word, bladsye besoek, skakels en funksies gebruik, inhoud wat bekyk en versoek is, blaaier- of toepassingtipe, taal en ander soortgelyke inligting in. Ons toepassings kan ons bedieners van tyd tot tyd kontak, byvoorbeeld om vir bywerkings te kontroleer of om inligting rakende diensgebruik aan ons te stuur.

　o　Verbeteringsprogramme. Ons kan jou moontlik uitnooi om vrywillig by produk- en diensverbeteringsprogramme of navorsingsprogramme aan te sluit, waartydens gedetailleerde inligting ingesamel word. Vir meer inligting, sien ons Gebruikerervaringsprogrambylaag.

　o　Posisionering en liggingdata. Ligginggebaseerde dienste bevestig jou presiese of geraamde ligging deur die gebruik van satelliet-, mobiele, Wi-Fi- of ander netwerkgebaseerde posisioneringsmetodes. Hierdie tegnologieë kan dalk daartoe lei dat jy jou liggingsdata en unieke toestel- en mobiele, Wi-Fi- of ander netwerkverwante identifiseerders met HMD uitruil. Ons gebruik nie sonder jou toestemming hierdie inligting om jou persoonlik te identifiseer nie.

•　Inligting wat jy aan ons verskaf. Wanneer jy 'n rekening skep, aankoop maak, dienste versoek, aan navorsing of veldtogte deelneem, of andersins met ons in aanraking kom, kan ons inligting soos jou naam, e-posadres, foonnommer, straatadres, gebruikername en wagwoorde, terugvoer, inligting verwant aan jou toestelle, ouderdom, geslag, taal, bankrekeningnommer, kredietkaartdetails en ander finansiële inligting aanvra. Ons behou ook rekords van jou instemmings, voorkeure en instellings verwant aan byvoorbeeld liggingdata, bemarking en deel van persoonlike data.

•　Inligting wat ons by derdepartybronne ontvang. Ons ontvang sekere inligting by derdeparty-sosialenetwerkdienste, byvoorbeeld wanneer jy met jou sosialenetwerkrekening-aanmelddetails by jou rekening aanmeld. Sien ons Nokia-fone-rekeningbylaag vir meer inligting.

•　Jou transaksies met ons. Ons behou rekords van jou aankope, aflaaie, die inhoud wat jy aan ons verskaf, jou versoeke, die produkte en dienste aan jou verskaf, betaling- en afleweringdetails, jou kontakte en kommunikasie en ander interaksies met ons. Ons kan, in ooreenstemming met toepaslike wette, 'n rekord van jou kommunikasie met ons kliëntediens of met ander soortegelyke kontakpunte behou.

Hoekom verwerk ons persoonlike data?

HMD kan persoonlike data verwerk vir die volgende doeleindes. Een of meer doeleindes kan gelyktydig van toepassing wees.

•　Verskaffing van produkte en dienste. Ons gebruik jou persoonlike data om ons produkte en dienste aan jou te verskaf, om jou versoeke te verwerk, of soos andersins nodig kan wees om die kontrak tussen jou en HMD uit te voer, om die funksionaliteit en sekuriteit van ons produkte en dienste te verseker, om jou te identifiseer, asook om bedrog en ander misbruike te voorkom en te ondersoek. Ons gebruik byvoorbeeld toestelaktiveringsdata om jou toestelwaarborg te aktiveer en om verwante kliëntesorgdienste aan jou te lewer.

•　Verpersoonliking van produkte en dienste. Ons kan jou persoonlike data gebruik om ons produkte en dienste wat jy gebruik te verpersoonlik en om meer relevante dienste wat by jou profiel en belangstellings pas aan jou te bied, byvoorbeeld deur aanbevelings te maak en om gepasmaakte inhoud in ons dienste aan jou te vertoon.

•　Rekeninge. Sommige dienste kan 'n rekening vereis om jou te help om jou inhoud en voorkeure te bestuur. Sien ons Nokia-fone-rekeningbylaag vir meer inligting.

•　Ontwikkeling van produkte en dienste. Ons gebruik jou persoonlike data om ons produkte, dienste, kliëntediens, verkope en bemarking te ontwikkel. Jy kan byvoorbeeld by ons Gebruikerervaringsprogram aansluit om jou persoonlike data aan ons te verskaf om die gehalte en werkverrigting van ons produkte en dienste te verbeter. Vir meer inligting oor hoe ons jou persoonlike data gebruik om ons produkte en dienste te ontwikkel, sien ons Gebruikerervaringsbylaag. Ons kan persoonlike data wat ingesamel is in verband met jou gebruik van 'n spesifieke HMD-produk en/of -diens kombineer met ander persoonlike data wat ons oor jou het, behalwe as hierdie data vir 'n ander doeleinde ingesamel is.

•　Kommunikasie met jou. Ons gebruik jou persoonlike data om met jou te kommunikeer, byvoorbeeld om jou in te lig dat ons dienste verander het, of om kritieke waarskuwings of ander kennisgewings rakende ons produkte en/of dienste aan jou te stuur en om jou te kontak vir kliëntediensverwante doeleindes. Vir meer inligting oor hoe ons jou persoonlike data gebruik om kliëntesorgdienste aan jou te verskaf, sien ons Nokia-mobielesorgbylaag.

•　Bemarking. Ons kan jou dalk kontak om jou van nuwe produkte, dienste of promosies wat ons bied, in kennis te stel en om marknavorsing te doen wanneer ons u toestemming het, of wanneer dit andersins toelaatbaar is. Ons kan dalk jou persoonlike data gebruik om ons aanbiedinge te verpersoonlik en om meer relevante dienste wat by jou profiel en belangstellings pas aan jou te bied vir bemarkingsdoeleindes, byvoorbeeld om gepasmaakte inhoud in ons dienste aan jou te vertoon en om aanbevelings vir bykomstighede te maak. Dit kan die vertoon van HMD- en dertepartyinhoud insluit.

Wat is die rede vir die verwerking?

HMD verwerk slegs jou persoonlike data wanneer dit wetlik toegelaat word om dit te doen. Die verwerking is op die volgende regsgronde gebaseer:

•　Kontrak. Verwerking van jou persoonlike data is nodig vir die uitrig van 'n kontrak tussen jou en HMD. Ons gebruik jou persoonlike data om ons produkte en dienste aan jou te verskaf en om die werking en sekuriteit daarvan te verseker. As jy nie die nodige inligting aan ons verskaf nie, beteken dit dat ons nie die produk of diens aan jou kan lewer nie. Kontrak is die rede vir die verwerking, byvoorbeeld wanneer

　o　Ons nodige persoonlike data insamel om die betaling te verwerk en jou aankope te lewer.

　o　Ons kommunikeer byvoorbeld met jou om jou in kennis te stel van sagtewarebywerkings, om belangrike kennisgewings en ander sodanige kennisgewings in verband met ons produkte en/of dienste uit te stuur, en om jou in verband met kliëntediensdoeleindes te kontak.

•　Regmatige belange.  HMD verwerk persoonlike data wanneer dit nodig is om HMD se regsbelange na te kom. Regsbelange verwys na 'n belang wat regmatig en belangrik is vir HMD. Jou regte word in aanmerking geneem tydens verwerkingsaktiwiteite wat op regmatige belange gebaseer is, en dit word gebalanseer met HMD se belange. Jy kan meer inligting oor die balanseringstoetse bekom, deur ons te kontak. Jy het die reg om beswaar aan te teken teen verwerking wat op regmatige belange gebaseer is. Lees meer oor jou regte en hoe om ons te kontak in die “Wat is jou regte?”-afdeling. Regmatige belange is die rede vir die verwerking, byvoorbeeld wanneer

　o　Jy HMD-produkte en -dienste elektronies aktiveer, en wanneer jou toestel en toepassingtipe, asook unieke toestel, toepassing-, netwerk- en intekeningidentifiseerders na HMD gestuur word.

　o　Ons kontak jou om jou in kennis te stel van nuwe eenderse produkte of dienste wat jy vantevore by ons verkry het.

　o　Ons kan dalk jou persoonlike data gebruik om ons aanbiedinge te verpersoonlik en om meer relevante dienste wat by jou profiel en belangstellings pas aan jou te verskaf, byvoorbeeld om aanbevelings te maak en om gepasmaakte inhoud en bemarking in ons dienste te vertoon. Dit kan die vertoon van HMD- en dertepartyinhoud insluit.

　o　Ons analiseer inligting oor jou belangstellings, koopoptrede en terugvoer om ons besigheidsbedrywighede, -produkte en -dienste te ontwikkel.

　o　Ons verwerk persoonlike data om bedrog en ander misbruikte te voorkom en te ondersoek en om HMD se regsbelange te verdedig, byvoorbeeld in die geval van siviele of kriminele regsake.

•　Instemming. Verwerking van jou persoonlike data kan op jou instemming gebaseer wees. In hierdie gevalle vra ons jou instemming voordat jou persoonlike data verwerk word. Verlening van instemming is altyd vrywillig en jy kan jou instemming moontlik enige tyd terugtrek. Terugtrekking van instemming het nie 'n invloed op die wetlikheid van verwerking wat op instemming voor terugtrekking gebaseer is nie. Ons behou ook rekords van jou instemmings, voorkeure en instellings verwant aan byvoorbeeld bemarking, liggingdata, en deel van persoonlike data. Instemming is die rede vir die verwerking in die volgende situasies:

　o　Jy neem deel aan die Gebruikerervaringsprogram en ons samel details in van hou jy 'n spesifieke HMD-produk en/of -diens gebruik. Ons gebruik die data om ons produkte en dienste te verbeter. Jy kan jou instemming in jou toestel se instellings terugtrek. Vir meer inligting, sien asseblief ons Gebruikerervaringsprogrambylaag.

　o　Jy teken in op ons poslys om van ons nuwe produkte, dienste en promosies te hore te kom. Jy kan jou instemming vir bemarking terugtrek deur die uittekeningskakel aan die onderkant van die nuusbrief te gebruik.

　o　Die diens vereis 'n rekening om jou te help om jou inhoud en voorkeure te bestuur. Jy kan jou instemmings vir die verwerking in jou rekening se instellings bestuur.

　o　Gebruik van HMD-produkte en -dienste kan die gebruik van liggingsdata wat op jou instemming gebaseer is, insluit. Jy kan jou instemming vir die verwerking van liggingsdata in jou toestel of toepassing se instellings terugtrek.

•　Wetlike verpligting. HMD sal moontlik jou persoonlike data moet verwerk om aan wetlike vereistes waaraan HMD onderworpe is, te voldoen. HMD kan byvoorbeeld 'n wetlike verpligting hê om jou persoonlike data aan owerhede bekend te maak wanneer dit versoek word.

Deel ons persoonlike inligting?

Ons verkoop, verhuur of huur nie jou persoonlike data aan derdepartye nie. Ons maak jou persoonlike data aan derdepartye bekend in die volgende situasies:

•　HMD-maatskappye en gemagtigde derdepartye. Ons sal moontlik jou persoonlike data met ander HMD-maatskappye of gemagtigde derdepartye deel wat persoonlike data namens HMD verwerk vir die doeleindes soos in die Beleid beskryf word. Dit kan byvoorbeeld insluit: fakturering deur jou netwerkdiensverskaffer of andersins, aflewering van jou aankope, verskaffing van dienste, insluitend kliëntediens, bestuur en analise van verbruikerdata, kredietnaganing en uitvoer van navorsing. Wanneer jy 'n HMD-produk by ons koop, sal ons moontlik inligting met jou netwerkdiensverskaffer moet deel. Hierdie derdepartye word nie toegelaat om u persoonlike data vir enige ander doeleindes te gebruik nie. Ons vereis dat hulle konsekwent volgens hierdie Beleid optree en om gepaste veiligheidsmaatreëls te gebruik om jou persoonlike data te beskerm.

•　Bemarking. Ons sal moontlik jou persoonlike data met ons bemarkingsvennote deel, byvoorbeeld om bemarkingsveldtogte te bestuur. Ons sal moontlik gesamentlike bemarking en ander kommunikasie met ons vennote uitvoer. Om duplikaat of onnodige kommunikasie te vermy, en om die boodskap aan jou te pasmaak, sal ons moontlik inligting wat HMD ingesamel het met inligting wat 'n vennoot ingesamel het vergelyk, wanneer dit wetlik toegelaat word. Ons bemarkingsvennote word nie toegelaat om jou persoonlike data vir enige ander doeleindes te gebruik nie. Ons vereis dat hulle konsekwent volgens hierdie Beleid optree en om gepaste veiligheidsmaatreëls te gebruik om jou persoonlike data te beskerm.

•　Internasionale oordragte van persoonlike data. Ons produkte en dienste word verskaf deur van hulpbronne en bedieners gebruik te maak wat in verskeie lande en streke rondom die wêreld geleë is, insluitend die Europese Unie, Verenigde State van Amerika, Singapoer en Sjina. Daarom kan jou persoonlike data oor internasionale grense buite die land waar jy ons produkte en dienste gebruik, oorgedra word, insluitend na lande buite die Europese Ekonomiese Area (EEA) wat nie wette in plek het wat spesifieke beskerming vir persoonlike data bied nie, of wat ander wetlike reëls aangaande databeskerming het. In sulke gevalle, verseker ons dat daar 'n wetlike basis vir 'n oordrag van hierdie aard is en dat voldoende beskerming van jou persoonlike data verskaf word, soos vereis deur toepaslike wette, byvoorbeeld deur standaard ooreenkomste te gebruik wat deur toepaslike owerhede goedgekeur is (waar nodig) en deur die gebruik van ander toepaslike tegniese en organisatoriese inligtingsveiligheidmaatreëls te vereis.

•　Verpligte bekendmakings. Ons kan verplig word deur mandaatwetgewing om jou persoonlike data aan sekere owerhede of ander derdepartye bekend te maak, byvoorbeeld aan polisiëringagentskappe in die lande waar ons of derdepartye namens jou optree. Ons sal moontlik ook jou persoonlike data bekendmaak of andersins verwerk, in ooreenstemming met toepaslike wette, om sodoende HMD se regsbelange in siviele of kriminele regsake te verdedig.

•　Samesmeltings en verkrygings. Indien ons besluit om ons besigheid in sekere lande te verkoop, koop, saam te smelt of andersins te herorganiseer, kan dit beteken dat ons persoonlike data aan voornemende of eintlike aankopers en hul adviseurs bekend moet maak, of dat ons persoonlike data van kopers en hul adviseurs sal ontvang.

Hoe hanteer ons die privaatheid van kinders?

HMD-produkte en -dienste is tipies op die algemene publiek gemik. HMD samel nie wetend inligting oor kinders sonder die toestemming van hul ouers of voogde in nie.

Watter stappe word geneem om persoonlike data veilig te hou?

Privaatheid en veiligheid is belangrike oorwegings in die skep en lewering van ons produkte en dienste. Ons het spesifieke verantwoordelikhede toegeken om privaatheid en sekuriteitsverwante sake aan te spreek. Ons pas ons interne beleide en riglyne toe deur 'n toepaslike verskeidenheid aktiwiteite, insluitend proaktiewe en reaktiewe risikobestuur, sekuriteit- en privaatheidsgeniëring, -opleiding en -waarderings. Ons neem toepaslike stappe om aanlyn sekuriteit, fisiese sekuriteit, risiko van dataverlies en verwante risiko's te hanteer, en hou die risiko wat gepaard gaan met die verwerking en aard van die data wat beskerm word, in gedagte. Ons beperk ook toegang tot ons databasisse wat persoonlike data bevat tot gemagtigde persone wat 'n geldige behoefte het om toegang tot hierdie inligting te verkry.

Hoe gebruik ons webkoekies?

HMD gebruik webkoekies en ander soortgelyke tegnologie om ons webwerwe en aanbiedinge te bedryf en verbeter. Ons gebruik ook webkoekies om te verpersoonlik en advertensies te vertoon. Sommige HMD-webwerwe gebruik derdeparty-reklametegnologie, soos DubbelKlik om advertensies te vertoon.

Ons domeine kan derdepartyelemente insluit wat webkoekies namens ’n derdeparty opstel, byvoorbeeld dié wat met derdeparty-sosialenetwerk verband hou. Vir meer inligting oor hoe ons webkoekies gebruik, sien ons Webkoekie-beleid.

Hoe lank word data behou?

Ons neem redelike stappe om die persoonlike data in ons besit akkuraat te hou en om verkeerde of onnodige persoonlike data uit te vee.

Behoudtydperke kan verskil afhangend van die tipe data en spesifieke diens of produk. Die behoudtyd van jou persoonlike data word volgens die volgende kriteria bepaal:

•　Produk- en diensaktiveringsinligting (d.w.s unieke toestel-, toepassing-, netwerk- en intekeningidentifiseerders): Die data word behou gedurende die waarborgtydperk en 24 maande nadat die waarborgtydperk eindig.

•　Gebruikerervaringsprogramdata (d.w.s. IMEI, stabiliteit en batterystatus): Die data word vir ses maande nadat die data ingesamel is behou of as jy jou instemming vir die verwerking terugtrek.

•　Rekeninginligting (d.w.s. naam, e-posadres, gebruikername en wagwoorde): Die data word behou solank as wat die rekening aktief is. As die rekening vir 24 maande onaktief was, sal die data uitgevee word.

•　Aankoopinligting (d.w.s. rekords van aankope en aflaaie, bankrekeningnommer en kredietkaartdetails): Om aan rekeningregulasies te voldoen, word die data behou vir 10 jaar nadat dit ingesamel is.

•　Kommunikasie- en interaksie-inligting(d.w.s. naam, e-pos en versoeke): Die data word behou vir 24 maande nadat dit ingesamel is.

HMD word ook onderwerp aan wetlike verpligtinge om data te behou om aan mandaatwette te voldoen.

Wat is jou regte?

Jy het die reg om te weet watter inligting ons oor jou behou, soos onder aangedui word. Jy het die reg om onvoltooide, verkeerde, of verouderde persoonlike data te laat voltooi of bywerk. In sekere gevalle het jy die reg op uitvee, beperk of oordraagbaarheid van data, of om beswaar te maak teen die verwerking van jou persoonlike data. U kan jou regte uitoefen deur jou rekening en keuses met beskikbare profielbestuurhulpmiddels op jou toestel en ons dienste te bestuur, of deur ons te kontak. In sommige gevalle, veral as jy wil hê dat ons jou persoonlike data moet skrap of ophou om dit te verwerk, sal dit beteken dat ons moontlik nie meer die dienste aan jou sal kan verskaf nie.

•　Reg tot toegang. Jy het die reg om te weet watter persoonlike ons van jou in ons besit het, of om 'n bevestiging te ontvang dat ons nie data rakende jou verwerk nie. Jy kan toegang verkry tot jou data in jou rekening se instellings. Jy kan ook toegang tot jou data versoek deur die onderstaande kontakdetails te gebruik.

•　Reg tot regstelling.  Jy het die reg om onvolledige of verkeerde persoonlike data te laat regstel. Jy kan jou data deur jou rekening se instellings regstel en bywerk, en ons moedig jou aan om dit van tyd tot tyd te doen om te verseker dat jou persoonlike data op datum is. Jy kan ook regstelling of voltooiing van jou data versoek deur die onderstaande kontakdetails te gebruik.

•　Reg om vergeet te word.  Jy het die reg om jou persoonlike data onder sekere omstandighede te laat skrap, byvoorbeeld wanneer die verwerking van jou data nie meer nodig is vir die doeleindes waarvoor dit ingesamel is nie, of as die verwerking nie op jou instemming gebaseer is nie en jy jou instemming wil terugtrek en daar geen ander rede vir verwerking is nie. Neem kennis dat die data benodig kan word om die kontrak tussen jou en HMD te vervul, of HMD kan oortuigende regsgronde hê om sekere data te behou. As jy sulke inligting wil uitvee, sal dit beteken dat ons moontlik nie meer die dienste aan jou sal kan verskaf nie. Jy kan jou data via jou rekening se instellings uitvee of deur die onderstaande kontakdetails te gebruik.

•　Reg om beswaar aan te teken. Wanneer die verwerking van jou persoonlike data op 'n regsbelang gebaseer is, het jy die reg om beswaar aan te teken teen sodanige verwerking. Jy kan versoek dat ons ophou om jou persoonlike data vir direkte bemarking- of profielsamestellingdoeleindes te verwerk. Jy kan uitteken by ons nuusbrief deur op die uittekeningskakel aan die onderkant van ons nuusbriewe te klik. Kritieke kennisgewings en ander belangrike kennisgewings sal moontlik steeds aan jou gestuur word. Jy kan jou reg om beswaar aan te teken via jou rekening se instellings toepas, of deur die onderstaande kontakdetails te gebruik.

•　Reg tot beperking van verwerking.  Onder sekere omstandighede, sal jy moontlik die reg hê om die verwerking van jou data te beperk. Wanneer die verwerking beperk is, sal jou data slegs gestoor word en nie verder verwerk word nie. Jy kan byvoorbeeld die akkuraatheid van jou data betwis en jy het die reg om die verwerking van die betwiste data te beperk totdat die akkuraatheid van jou data verseker is. Jy kan jou reg toepas om die verwerking te beperk, deur die onderstaande kontakdetails te gebruik.

•　Reg tot data-oordraagbaarheid.  Wanneer verwerking outomaties uitgevoer word en dit op 'n kontrak of instemming gebaseer is, het jy die reg om die data wat aan HMD verskaf is, in 'n leesbare formaat te verkry, sodat jy dit na 'n ander beheerder kan oordra. Dit kan deur jou rekening se instellings uitgevoer word, of deur die onderstaande kontakdetails te gebruik.

As jy nie jou regte direk deur die HMD-produkte en -dienste wat jy gebruik kan uitoefen nie, kan jy ons kontak deur die

•　Nokia-fone-rekeningportaal: www.nokia.com/phones/sso/login

•　Kliënte-ondersteuning: www.nokia.com/en_int/phones/support#contact-us

•　Ondersteuningstoepassing in jou Nokia-foon

•　Pos: HMD Global Oy, c/o Privacy, Bertel Jungin aukio 9, 02600 Espoo, Finland

Jy kan inligting versoek oor die oordragdetails na derdepartye, derdepartylande en veiligheidsmaatreëls wat bo genoem word, deur ons te kontak. As jy glo dat HMD, afgesien van die beginsels wat in die privaatheidsbeleid en toepaslike bylae uiteengesit word, jou regte in ooreenkoms met toepaslike databeskermingswetgewing oortree het, het jy die reg om 'n klagte by die databeskermingsowerheid in te dien.

Wie beheer jou persoonlike data?

HMD Global Oy beheer jou persoonlike data wanneer die persoonlike data in verband met jou Nokia-foon, Nokia-fone-rekening en ander verwante dienste verwerk word. Ons databeskermingsbeampte is Jari Koljonen.

Met betrekking tot sake verwant aan HMD se privaatheidspraktyke, kan jy ons ook kontak by:

HMD Global Oy, c/o Privacy, Bertel Jungin aukio 9, 02600 Espoo, Finland

Ons produkte en dienste kan skakels na ander maatskappye se webwerwe en dienste bevat, waarop privaatheidsbeleide van hul eie van toepassing is. Alle skakels na sulke webwerwe en dienste word slegs vir u gerief verskaf. HMD beveel aan dat jy 'n oomblik neem om jouself van hierdie derdeparty-privaatheidsbeleide te vergewis, voordat jy jou persoonlike data by derdepartye indien.

Veranderinge aan hierdie privaatheidsbeleid

HMD kan hierdie Beleid van tyd tot tyd bywerk om veranderinge te reflekteer in ons verwerkingspraktyke van persoonlike data ten opsigte van ons produkte of dienste, of toepaslike wetgewing. Veranderinge aan hierdie privaatheidsbeleid is beskikbaar onder die “Watter veranderinge is aangebring” afdeling in HMD se privaatheidsportaal (www.nokia.com/phones/privacyportal). Ons sal ook aan die bokant van hierdie Beleid aandui wanneer die Beleid die laaste keer bygewerk is.

"</string>
    <string name="user_experience_activity">Gebruikerervaringsprogrambylaag</string>
    <string name="user_experience_content">Jy kan HMD Global help om die gehalte en werking van Nokia-fone te verbeter. Wanneer jy aan die Gebruikerervaringsprogram deelneem, samel ons tegniese details in van jou foon en dienste, hoe hulle werk en hoe jy hulle gebruik. &lt;br/> &lt;br/>Die data word byvoorbeeld gebruik om &lt;br/> &lt;br/>•　die foon en toepassings te verbeter &lt;br/>•　batterylewe te verleng &lt;br/>•　meer nuttige funksies en dienste te verskaf &lt;br/>•　ons produkte en dienste wat jy gebruik, te verpersoonlik, en om meer toepaslike dienste te verskaf wat by jou profiel en belangstellings pas, byvoorbeeld om aanbevelings te maak en gepasmaakte inhoud en reklame in ons dienste te vertoon. &lt;br/> &lt;br/>Die ingesamelde inligting sluit byvoorbeeld in: &lt;br/> &lt;br/>•　Foonidentifikasienommer (IMEI) &lt;br/>•　Foonmodel &lt;br/>•　Foonstelsel- en toepassingsweergawe &lt;br/>•　Mobiele landskode (MCC) &lt;br/>•　Geografiese ligging (nabygeleë Wi-Fi-toegangspunt of selfoontoring) &lt;br/>•　Mobilele netwerkkode (MNC) &lt;br/>•　IP-adres &lt;br/>•　Batteryvlak &lt;br/>•　Geïnstalleerde toepassings en sagteware &lt;br/>•　Skakels en funksies wat gebruik word &lt;br/>•　Hoe gereeld die toepassings gebruik word &lt;br/>•　Inligting oor die sagteware-ineenstortings en -foute &lt;br/> &lt;br/>Ons gebruik nie die ingesamelde data om jou persoonlik te identifiseer nie. Dit is egter moontlik om die gebruiksdata gebaseer op die ingesamelde toestelidentifiseerders soos IMEI met jou foon te kombineer. Die gebruiksdata word slegs met jou foon geassosieer om die funksionaliteit en werking van die foon en die dienste te verbeter, en om ons aanbieding te verpersoonlik. As ons byvoorbeeld oplet dat die selfoon baie batterykrag gebruik, kan ons instellings aanbeveel wat batterylewe sal bespaar. Ons kan die ingesamelde data met derdeparty-toepassingontwikkelaars deel om hulle te help om hul toepassings en dienste te verbeter. Die data wat gedeel word, is anoniem, en dit kan nie met jou of jou toestel geassosieer word nie. &lt;br/> &lt;br/>Aktiveringsligging (GPS) word eenmalig gedurende foonaktivering ingesamel as die gebruiker by die Gebruikerervaringsprogram aangesluit het. As die gebruiker nie by die Gebruikerervaringsprogram aangesluit het nie, word die aktiveringsligging (GPS) nie ingesamel nie. &lt;br/> &lt;br/>Jy kan in jou toestelinstellings by die Gebruikerervaringsprogram uitteken.</string>
</resources>
