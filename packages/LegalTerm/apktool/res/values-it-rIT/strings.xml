<?xml version="1.0" encoding="utf-8"?>
<resources>
    <string name="nokia_legal_title">Informazioni legali HMD</string>
    <string name="privacy_activity">Informativa sulla privacy di HMD</string>
    <string name="privacy_context">"Informativa sulla privacy di HMD Global per prodotti e servizi

Data di entrata in vigore: 1° novembre 2018

A HMD interessa la privacy dell’utente

HMD Global Oy si impegna a rispettare la privacy dell’utente in ottemperanza alla normativa vigente in materia di tutela e riservatezza dei dati. La presente informativa sulla privacy (“Informativa”) descrive la modalità di raccolta e trattamento dei dati personali da parte di HMD nei casi in cui HMD sia il titolare del trattamento dei dati o laddove HMD faccia riferimento all’applicabilità di questa Informativa. “Dati personali” indica i dati relativi all’utente o a un’altra persona identificabile.

HMD fornirà ulteriori informazioni sulla privacy specifiche di un prodotto o servizio nei Supplementi alla presente Informativa e in altre comunicazioni che saranno visibili all’utente quando utilizzerà i prodotti o i servizi offerti. Nell’eventualità di una discrepanza tra tali comunicazioni e la presente Informativa, le comunicazioni avranno prevalenza.

L’utente dovrà leggere con attenzione l’Informativa di HMD e contattare HMD per eventuali domande.

Quali dati raccoglie HMD?

HMD raccoglie i dati personali e altre informazioni dell’utente quando quest’ultimo effettua un acquisto, usa i prodotti e i servizi offerti o si registra ad essi, partecipa a campagne o a ricerche oppure in altro modo interagisce con la società. Sono incluse le seguenti categorie:

•　Attivazioni di prodotti e servizi. I prodotti e i servizi HMD potrebbero richiedere l’attivazione elettronica, nei casi in cui il tipo di dispositivo e di applicazione dell’utente, nonché i codici identificativi univoci del dispositivo, dell’applicazione, della rete e della sottoscrizione vengano inviati a HMD.

•　Utilizzo di prodotti e servizi.

　o　Quando l’utente accede ai servizi online di HMD, i server Web di HMD ne registrano automaticamente la visita. Tali record includono in genere l’indirizzo IP, i tempi di accesso, i siti collegati, le pagine visitate, i collegamenti e le funzionalità utilizzati, il contenuto visualizzato o richiesto, il tipo di browser o applicazione, la lingua e altre informazioni simili. Le applicazioni di HMD potranno contattare periodicamente i server di HMD, ad esempio per cercare aggiornamenti o inviare alla società i dati riguardanti l’utilizzo del servizio.

　o　Programmi di miglioramento. HMD potrà invitare l’utente ad aderire a programmi volontari di miglioramento dei prodotti e dei servizi o a programmi di ricerca in cui vengono raccolti dati dettagliati. Ulteriori informazioni sono disponibili nel Supplemento relativo al Programma utente di HMD.

　o　Ricerca posizione e dati sulla posizione. I servizi di localizzazione stabiliscono la posizione esatta o approssimativa dell’utente attraverso l’uso di metodi di ricerca basati su sistema satellitare, cellulare, Wi-Fi o su altre reti. Tali tecnologie potrebbero comportare lo scambio con HMD di dati sulla posizione dell’utente e di codici identificativi univoci di dispositivi e reti mobili, Wi-Fi o di altre reti. HMD non utilizza tali dati per identificare personalmente l’utente senza il suo consenso.

•　Dati forniti da HMD. Quando l’utente crea un account, effettua un acquisto, richiede servizi, partecipa a ricerche o campagne o in altro modo interagisce con HMD, la società potrà richiedere dati, quali nome, indirizzo e-mail, numero di telefono, indirizzo, nomi utente e password, feedback, informazioni relative ai suoi dispositivi, età, sesso e lingua, numero di conto bancario, dettagli della carta di credito e altri dati finanziari. HMD conserva anche le registrazioni dei consensi, delle preferenze e delle impostazioni dell’utente relativi, ad esempio, ai dati sulla posizione, al marketing e alla condivisione dei dati personali.

•　Dati che HMD riceve da fonti terze. HMD riceve determinati dati dai servizi di social network di terzi, ad esempio quando l’utente accede al proprio account utilizzando i dettagli di accesso del proprio account di social network. Ulteriori informazioni sono disponibili nel Supplemento relativo all’account dei telefoni Nokia.

•　Transazioni dell’utente con HMD. HMD conserva le registrazioni degli acquisti, dei download, dei contenuti forniti dall’utente, delle sue richieste, dei prodotti e dei servizi offerti, dei dettagli di pagamento e consegna, dei contatti e delle comunicazioni dell’utente e di altre interazioni con la società. HMD potrà, in conformità alla legge applicabile, registrare la comunicazione dell’utente con il proprio servizio clienti o con altri punti di contatto.

Perché HMD tratta i dati personali?

HMD potrà trattare i dati personali dell’utente per gli scopi che seguono. Uno o più scopi potranno essere applicati contemporaneamente.

•　Fornitura di prodotti e servizi. HMD utilizza i dati personali dell’utente per fornirgli i propri prodotti e servizi, per elaborare le sue richieste o nella modalità necessaria per adempiere al contratto tra l’utente e HMD, per garantire la funzionalità e la sicurezza dei prodotti e dei servizi offerti, per identificare l’utente, nonché per prevenire frodi e altri abusi e indagare su di essi. Ad esempio, HMD utilizza i dati di attivazione del dispositivo per attivare la garanzia del dispositivo e fornire all’utente i relativi servizi di assistenza clienti.

•　Personalizzazione di prodotti e servizi. HMD utilizza i dati personali dell’utente per personalizzare i prodotti e i servizi offerti e per fornire all’utente servizi più specifici in base al suo profilo e ai suoi interessi, ad esempio, per dare consigli e visualizzare nei propri servizi contenuti su misura.

•　Account. Alcuni servizi richiedono un account per consentire all’utente di gestire i propri contenuti e le proprie preferenze. Ulteriori informazioni sono disponibili nel Supplemento relativo all’account dei telefoni Nokia.

•　Sviluppo di prodotti e servizi. HMD utilizza i dati personali dell’utente per sviluppare i propri prodotti e servizi e per mettere a punto l’assistenza clienti, le vendite e il marketing. Ad esempio, l’utente può aderire al Programma utente di HMD per fornire i propri dati personali al fine di migliorare la qualità e le prestazioni dei prodotti e dei servizi offerti. Ulteriori informazioni sul modo in cui HMD tratta i dati personali dell’utente per sviluppare i propri prodotti e servizi sono disponibili nel Supplemento relativo al Programma utente di HMD. HMD potrà associare i dati personali raccolti in relazione all’uso di un particolare prodotto e/o servizio HMD da parte dell’utente ad altri eventuali dati personali dell’utente a sua disposizione, a meno che tali dati personali non siano stati raccolti per finalità diverse.

•　Comunicazioni con l’utente HMD utilizza i dati personali dell’utente per eventuali comunicazioni, ad esempio per informarlo che i servizi sono cambiati o per inviargli avvisi importanti e altre comunicazioni simili relative ai prodotti e/o ai servizi offerti, nonché per contattarlo per finalità riguardanti l’assistenza clienti. Ulteriori informazioni su come HMD tratta i dati personali dell’utente per erogargli i propri servizi di assistenza clienti sono disponibili nel Supplemento relativo a Nokia Mobile Care.

•　Marketing. HMD potrà contattare l’utente per informarlo di nuovi prodotti, servizi o promozioni che potrà offrire e per condurre ricerche di mercato dietro suo consenso o qualora in altro modo autorizzate. HMD potrà utilizzare i dati personali dell’utente per personalizzare la propria offerta e proporgli servizi più mirati in base al suo profilo e ai suoi interessi, per finalità di marketing, ad esempio per mostrare contenuti personalizzati nei propri servizi e per fornire suggerimenti sugli accessori. Potrebbe essere inclusa la visualizzazione di contenuti di HMD e di terzi.

Quali sono le basi giuridiche del trattamento?

HMD tratta i dati personali dell’utente solo quando è lecito farlo. Il trattamento si basa sulle seguenti basi giuridiche:

•　Contratto. Il trattamento dei dati personali dell’utente è necessario per l’adempimento di un contratto tra l’utente e HMD. HMD utilizza i dati personali dell’utente per fornirgli i propri prodotti e servizi e per garantire la loro funzionalità e sicurezza. Qualora l’utente non fornisca a HMD i dati necessari, la società non sarà in grado di offrire il prodotto o il servizio all’utente. Il contratto è la base del trattamento, ad esempio, quando

　o　HMD raccoglie i dati personali necessari per elaborare il pagamento e consegnare gli acquisti dell’utente.

　o　HMD comunica con l’utente, ad esempio, per informarlo sugli aggiornamenti del software, per inviargli avvisi critici e altri importanti avvertimenti relativi ai suoi prodotti e/o servizi e per contattarlo per finalità correlate all’assistenza clienti.

•　Interesse legittimo.  HMD tratta i dati personali quando è necessario ai fini degli interessi legittimi perseguiti dalla società. Interesse legittimo indica un interesse che è lecito e importante per HMD. Nel trattare attività basate su interessi legittimi, i diritti dell’utente sono tenuti in considerazione e controbilanciati con gli interessi di HMD. L’utente potrà ottenere maggiori informazioni sui test di bilanciamento contattando HMD. L’utente ha il diritto di opporsi al trattamento dei dati basato su un legittimo interesse. Ulteriori informazioni sui diritti dell’utente e su come contattare HMD sono reperibili nella sezione “Quali sono i diritti dell’utente?”. L’interesse legittimo è la base giuridica del trattamento, ad esempio, quando

　o　L’utente attiva i prodotti e i servizi HMD elettronicamente e il proprio tipo di dispositivo e di applicazione, nonché i codici identificativi univoci del dispositivo, dell’applicazione, della rete e della sottoscrizione vengono inviati a HMD.

　o　HMD contatterà l’utente per informarlo di nuovi prodotti o servizi simili a quelli che ha ricevuto in precedenza da HMD.

　o　HMD potrà utilizzare i dati personali dell’utente per personalizzare la propria offerta e proporgli servizi più mirati in base al suo profilo e ai suoi interessi, ad esempio, per offrirgli suggerimenti e mostrare contenuti e pubblicità su misura nei propri servizi. Potrebbe essere inclusa la visualizzazione di contenuti di terzi.

　o　HMD analizza i dati relativi agli interessi, al comportamento d’acquisto e al feedback dell’utente per sviluppare operazioni, prodotti e servizi aziendali.

　o　HMD tratta i dati personali per prevenire frodi e altri abusi e indagare su di essi, nonché per difendere i propri interessi legittimi, nell’ambito, ad esempio, di procedimenti legali civili o penali.

•　Consenso. Il trattamento dei dati personali dell’utente può dipendere dal suo consenso. In queste situazioni HMD chiede il consenso dell’utente prima di procedere al trattamento dei suoi dati personali. Il consenso è sempre volontario e l’utente ha la possibilità di revocarlo in qualsiasi momento. La liceità del trattamento basato sul consenso non viene pregiudicata dall’eventuale revoca successiva del consenso. HMD conserva le registrazioni dei consensi, delle preferenze e delle impostazioni dell’utente relativi, ad esempio, al marketing, ai dati sulla posizione e alla condivisione dei dati personali. Il consenso è la base giuridica del trattamento nelle seguenti situazioni:

　o　L’utente partecipa al Programma utente e HMD raccoglie i dati relativi all’utilizzo da parte dell’utente di un determinato prodotto e/o servizio HMD. HMD utilizza i dati per migliorare i prodotti e i servizi offerti. L’utente può revocare il proprio consenso nelle impostazioni del dispositivo in uso. Ulteriori informazioni sono disponibili nel Supplemento relativo al Programma utente di HMD.

　o　L’utente si iscrive alla mailing list di HMD per conoscere nuovi prodotti, servizi e promozioni. L’utente può revocare il proprio consenso per il marketing utilizzando il collegamento per l’annullamento dell’iscrizione in fondo alla newsletter.

　o　Il servizio richiede un account per aiutare l’utente a gestire i propri contenuti e le proprie preferenze. L’utente può gestire i consensi concessi per il trattamento nelle impostazioni dell’account in uso.

　o　L’utilizzo di prodotti e servizi HMD potrà comportare, con il consenso dell’utente, l’uso di dati sulla posizione. L’utente può revocare il proprio consenso al trattamento dei dati sulla posizione nelle impostazioni del dispositivo o dell’applicazione.

•　Obbligo legale. È possibile che HMD debba trattare i dati personali dell’utente per soddisfare i requisiti legali cui è soggetta. HMD può avere, ad esempio, l’obbligo legale di divulgare i dati personali alle autorità quando le viene richiesto.

HMD condivide i dati personali?

HMD non vende, né concede in locazione o noleggia i dati personali dell’utente a terzi. Divulga i dati personali dell’utente a terzi solo nelle seguenti situazioni:

•　Società di HMD e terzi autorizzati. HMD potrà condividere i dati personali dell’utente con altre società di HMD o terzi autorizzati che trattano i dati personali per conto di HMD per gli scopi descritti nella presente Informativa. Ciò potrà includere, ad esempio, la fatturazione tramite il provider di servizi di rete dell’utente o in altro modo, la consegna degli acquisti dell’utente, l’erogazione di servizi, tra cui il servizio clienti, la gestione e l’analisi dei dati dei consumatori, le verifiche dei crediti e le ricerche di mercato. Quando l’utente acquista un prodotto HMD, HMD potrebbe aver bisogno di scambiare informazioni con il provider di servizi di rete dell’utente. Tali terzi non sono autorizzati a utilizzare i dati personali dell’utente per altri scopi. HMD richiede loro di agire conformemente alla presente Informativa e di utilizzare misure di sicurezza appropriate per proteggere i dati personali dell’utente.

•　Marketing. HMD potrà condividere i propri dati personali con i suoi partner commerciali, ad esempio per gestire le campagne di marketing. HMD potrà condurre campagne di marketing congiunte ed effettuare altre comunicazioni con i propri partner. Per evitare comunicazioni duplicate o non necessarie e per adattare il messaggio all’utente, è possibile che HMD associ i dati che ha raccolto ai dati raccolti dal partner laddove consentito dalla legge. I partner commerciali di HMD non sono autorizzati a utilizzare i dati personali dell’utente per scopi diversi. HMD richiede loro di agire conformemente alla presente Informativa e di utilizzare misure di sicurezza appropriate per proteggere i dati personali dell’utente.

•　Trasferimenti internazionali di dati personali. I prodotti e i servizi di HMD vengono forniti utilizzando risorse e server situati in vari paesi e aree di tutto il mondo, tra cui Unione Europea, Stati Uniti d’America, Singapore e Cina. Pertanto, i dati personali dell’utente potrebbero essere trasferiti oltre i confini nazionali, al di fuori del paese in cui l’utente utilizza i prodotti e i servizi HMD, inclusi i paesi che non appartengono all’Area Economica Europea (SEE) e che non dispongono di una legislazione specifica in materia di tutela dei dati personali o in cui sono in vigore disposizioni di legge diverse riguardo alla protezione dei dati. In tali casi HMD si impegna a garantire che sussistano i presupposti previsti dalla legge per tale trasferimento e che sia assicurata una tutela adeguata dei dati personali secondo quanto disposto dalla normativa applicabile, avvalendosi, ad esempio, di contratti tipo approvati dalle autorità competenti (ove necessario) e richiedendo l’adozione di altre misure di sicurezza appropriate di natura tecnica e organizzativa.

•　Divulgazioni obbligatorie. HMD potrà essere obbligata, ai sensi di disposizioni di legge inderogabili, a divulgare i propri dati personali a determinate autorità o ad altri terzi, ad esempio, alle forze dell’ordine dei paesi in cui HMD o i terzi che agiscono per suo conto operano. HMD potrà anche divulgare e in altro modo trattare i dati personali dell’utente in conformità alla legge applicabile per difendere i propri interessi legittimi, nell’ambito, ad esempio, di procedimenti legali civili o penali.

•　Fusioni e acquisizioni. Qualora HMD decida di vendere, acquistare, fondersi o in altro modo riorganizzare le proprie aziende in determinati paesi, ciò potrebbe richiedere la divulgazione di dati personali ad acquirenti potenziali o effettivi e ai loro consulenti oppure la ricezione di dati personali da venditori e dai loro consulenti.

In che modo HMD gestisce la privacy dei bambini?

I prodotti e i servizi HMD sono in genere destinati a un pubblico generico. HMD non raccoglie consapevolmente dati di bambini senza il consenso dei loro genitori o tutori.

Quali misure vengono adottate per tutelare i dati personali?

La privacy e la sicurezza sono fattori chiave da tenere in considerazione per la creazione e la fornitura dei prodotti e servizi HMD. Sono state assegnate responsabilità specifiche al fine di trattare le questioni correlate alla privacy e alla sicurezza. HMD attua criteri e linee guida interne attraverso un’adeguata selezione di attività, incluse la gestione proattiva e reattiva del rischio, l’ingegneria della sicurezza e della privacy, la formazione e le valutazioni. HMD adotta misure appropriate per far fronte alla sicurezza online, alla sicurezza materiale, al rischio di perdita dei dati e ad altri rischi simili tenendo conto del rischio rappresentato dal trattamento e dalla natura dei dati da proteggere. Inoltre, HMD limita l’accesso ai propri database contenenti dati personali a personale autorizzato che abbia necessità giustificate di accedere a tali dati.

In che modo HMD utilizza i cookie? 

HMD utilizza i cookie e altre tecnologie simili per rendere operativi e migliorare i propri siti Web e le proprie offerte. HMD utilizza i cookie anche per la personalizzazione e la visualizzazione di annunci pubblicitari. Alcuni siti Web di HMD utilizzano tecnologie pubblicitarie di terzi, come DoubleClick, per pubblicare annunci pubblicitari.

I domini di HMD potranno includere elementi di terzi che configurano i cookie per conto di un terzo, ad esempio quelli relativi a un social network di un terzo. Ulteriori informazioni su come HMD utilizza i cookie sono disponibile nella relativa Informativa sui cookie.

Per quanto tempo vengono conservati i dati?

HMD adotta misure ragionevoli per conservare in modo accurato i dati personali in suo possesso e per eliminare dati personali errati o non necessari.

I periodi di conservazione variano a seconda del tipo di dati e del servizio o del prodotto in questione. Il tempo di conservazione dei dati personali è determinato in base ai seguenti criteri:

•　Informazioni sull’attivazione di prodotti e servizi (ad esempio, codici identificativi univoci di dispositivi, applicazioni, reti e sottoscrizioni): I dati vengono conservati durante il periodo di garanzia e 24 mesi dopo la scadenza di tale periodo.

•　Dati del Programma utente (ad esempio, IMEI, stabilità, stato della batteria): I dati vengono conservati per 6 mesi dopo la loro raccolta o nel caso in cui l’utente revochi il consenso al trattamento.

•　Dati dell’account (ad esempio, nome, indirizzo e-mail, nomi utente, password): I dati vengono conservati finché l’account è attivo. Qualora l’account sia rimasto inattivo per 24 mesi, i dati verranno eliminati.

•　Dati relativi agli acquisti (ad esempio, registrazioni di acquisti e download, numero di conto bancario, dettagli della carta di credito): Per rispettare i regolamenti contabili, i dati vengono conservati per 10 anni dal momento della loro raccolta.

•　Dati relativi alle comunicazioni e alle interazioni (ad esempio, nome, e-mail, richieste): I dati vengono conservati per 24 mesi dal momento della loro raccolta.

Inoltre, HMD è soggetta agli obblighi legali di conservare i dati per conformarsi alle leggi vigenti.

Quali sono i diritti dell’utente?

L’utente ha il diritto di conoscere quali sono i suoi dati personali che HMD conserva, come specificato di seguito. L’utente ha il diritto di poter completare o aggiornare dati personali incompleti, errati o obsoleti. In determinati casi l’utente ha il diritto alla cancellazione, alla limitazione o alla portabilità dei dati oppure ha il diritto di opporsi al trattamento dei propri dati personali. L’utente potrà esercitare i propri diritti gestendo il proprio account e le proprie scelte attraverso gli strumenti di gestione del profilo disponibili sul dispositivo in uso e sui servizi HMD oppure contattando HMD. In alcuni casi, specialmente qualora l’utente desideri che HMD elimini o interrompa il trattamento dei dati personali, HMD potrebbe non essere più in grado di continuare a erogare i servizi all’utente.

•　Diritto di accesso. L’utente ha il diritto di conoscere quali suoi dati personali HMD conserva o di ricevere una conferma che HMD non tratta i dati che lo riguardano. L’utente può accedere ai propri dati attraverso le impostazioni dell’account in uso. Può anche richiedere l’accesso ai propri dati utilizzando i dettagli di contatto sottostanti.

•　Diritto alla rettifica.  L’utente ha il diritto di richiedere la rettifica dei dati personali incompleti o errati. Può correggere e aggiornare i propri dati attraverso le impostazioni dell’account e HMD lo invita a effettuare tali operazioni di volta in volta affinché i propri dati personali siano sempre aggiornati. Può inoltre richiedere la rettifica o il completamento dei propri dati utilizzando i dettagli di contatto sottostanti.

•　Diritto all’oblio.  L’utente ha il diritto di richiedere la cancellazione dei propri dati personali in determinate situazioni, ad esempio quando il trattamento dei dati non è più necessario per gli scopi per i quali erano stati raccolti oppure nei casi in cui il trattamento si basi sul consenso dell’utente e questi lo desideri revocare e non sussistano altri motivi per il trattamento. I dati possono essere necessari per adempiere al contratto stipulato tra l’utente e HMD o HMD può avere motivi legittimi validi per conservare determinati dati. Qualora l’utente desideri eliminare tali dati, HMD potrebbe non essere più in grado di continuare a erogargli i servizi. L’utente può cancellare i propri dati tramite le impostazioni dell’account o utilizzando i dettagli di contatto sottostanti.

•　Diritto all’obiezione. Quando il trattamento dei dati personali si basa su un interesse legittimo, l’utente ha il diritto di opporsi a tale trattamento. L’utente può richiedere a HMD di interrompere il trattamento dei suoi dati personali per finalità di marketing diretto o di profilazione. L’utente può annullare l’iscrizione alla newsletter di HMD facendo clic sull’apposito collegamento nella parte inferiore delle newsletter. L’utente potrebbe comunque continuare a ricevere avvisi critici e altri avvisi importanti. L’utente può avvalersi del diritto all’obiezione tramite le impostazioni dell’account oppure utilizzando i dettagli di contatto sottostanti.

•　Diritto alla limitazione del trattamento.  In determinate situazioni l’utente potrà avere il diritto di limitare il trattamento dei propri dati. In tal caso, i dati verranno archiviati e non verranno ulteriormente trattati. Ad esempio, qualora l’utente contesti l’accuratezza dei suoi dati, fintantoché non viene accertata, ha il diritto che venga limitato il trattamento dei dati contestati. L’utente può far valere il suo diritto di limitare il trattamento utilizzando i dettagli di contatto sottostanti.

•　Diritto alla portabilità dei dati.  Quando il trattamento viene effettuato con mezzi automatizzati e in base a un contratto o a un consenso, l’utente ha il diritto di ottenere i dati che ha fornito a HMD in un formato leggibile meccanicamente in modo che possa trasferirli a un altro titolare del trattamento. Tutto ciò può essere eseguito tramite le impostazioni dell’account oppure utilizzando i dettagli di contatto sottostanti.

Qualora l’utente non riesca ad avvalersi dei propri diritti direttamente attraverso i prodotti e i servizi HMD che utilizza, può contattare HMD tramite quanto segue:

•　Portale dell’account per i telefoni Nokia: www.nokia.com/phones/sso/login

•　Assistenza clienti: www.nokia.com/en_int/phones/support#contact-us

•　Applicazione di assistenza sul telefono Nokia in uso

•　Indirizzo postale: HMD Global Oy, c / o Privacy, Bertel Jungin aukio 9, 02600 Espoo, Finland

L’utente può richiedere informazioni in merito ai dettagli sui trasferimenti a terzi, verso paesi terzi e sulle garanzie di cui sopra contattando HMD. Qualora l’utente ritenga che, indipendentemente dai principi enunciati nell’Informativa sulla privacy e nei Supplementi specifici, i suoi diritti ai sensi della legge applicabile sulla protezione dei dati siano stati violati da HMD, ha il diritto di proporre un reclamo presso l’autorità competente.

Chi è il titolare del trattamento dei dati personali dell’utente?

HMD Global Oy è il titolare del trattamento dei dati personali quando i dati personali vengono trattati in relazione al telefono Nokia, all’account dei telefoni Nokia e ad altri servizi correlati. Il responsabile della protezione dei dati di HMD è Jari Koljonen.

In materia di procedure relative alla privacy di HMD, l’utente potrà anche contattare HMD all’indirizzo:

HMD Global Oy, c/o Privacy, Bertel Jungin aukio 9, 02600 Espoo, Finland

I prodotti o i servizi HMD potranno contenere collegamenti a siti Web e servizi di altre società che dispongono di procedure relative alla privacy proprie. Tutti i collegamenti a tali siti Web e servizi sono forniti solo per comodità dell’utente. Prima di inviare i dati personali dell’utente a terzi, HMD consiglia di familiarizzare con tali procedure relative alla privacy di terzi.

Modifiche alla presente Informativa sulla privacy

HMD potrà di volta in volta aggiornare la presente Informativa in modo da riflettere le modifiche alle procedure relative al trattamento dei dati personali riguardanti i prodotti e i servizi offerti o alla legge applicabile. Le modifiche alla presente Informativa sulla privacy sono disponibili nell’apposita sezione del portale sulla privacy di HMD (www.nokia.com/phones/privacyportal). HMD indicherà anche l’ultima data di aggiornamento della presente Informativa nella parte superiore del documento.

"</string>
    <string name="user_experience_activity">Supplemento relativo al Programma utente</string>
    <string name="user_experience_content">L’utente può aiutare HMD Global a migliorare la qualità e le prestazioni dei telefoni Nokia. Quando l’utente partecipa al Programma utente, HMD raccoglie i dettagli tecnici del telefono e dei servizi, i dati relativi al loro funzionamento, nonché quelli riguardanti il loro utilizzo. &lt;br/> &lt;br/>I dati vengono utilizzati, ad esempio, per &lt;br/> &lt;br/>•　migliorare il telefono e le applicazioni &lt;br/>•　ottimizzare la durata della batteria &lt;br/>•　fornire funzionalità e servizi più utili &lt;br/>•　personalizzare i prodotti e i servizi HMD in uso e per fornire all’utente servizi più specifici in base al suo profilo e ai suoi interessi, ad esempio, per dargli consigli e visualizzare nei servizi HMD contenuti e annunci pubblicitari su misura. &lt;br/> &lt;br/>I dati raccolti includono, ad esempio: &lt;br/> &lt;br/>•　Codice identificativo del telefono (IMEI) &lt;br/>•　Modello di telefono &lt;br/>•　Sistema telefonico e versione dell’applicazione &lt;br/>•　Codice nazionale (Mobile Country Code o “MCC”) &lt;br/>•　Posizione geografica (vicino al punto di accesso Wi-fi o alla torre cellulare) &lt;br/>•　Codice identificativo di rete (Mobile Network Code o “MNC”) &lt;br/>•　Indirizzo IP &lt;br/>•　Livello della batteria &lt;br/>•　Applicazioni e software installati &lt;br/>•　Collegamenti e funzionalità utilizzati &lt;br/>•　Frequenza di utilizzo delle applicazioni &lt;br/>•　Dati relativi agli arresti anomali e agli errori del software &lt;br/> &lt;br/>HMD non usa i dati raccolti per identificare personalmente l’utente. Tuttavia, è possibile associare i dati sull’utilizzo al telefono in base ai codici identificativi del dispositivo raccolti, come l’IMEI. I dati sull’utilizzo sono associati al telefono solo per migliorare la funzionalità e le prestazioni del telefono e dei servizi e per personalizzare l’offerta di HMD. Nel caso in cui, ad esempio, HMD noti che il telefono cellulare consuma molto, può consigliare le impostazioni per risparmiare la batteria. HMD può condividere i dati raccolti con sviluppatori di applicazioni di terzi per aiutarli a migliorare le loro applicazioni e i loro servizi. I dati condivisi sono anonimi e non possono essere associati all’utente o al suo dispositivo. &lt;br/> &lt;br/>La posizione di attivazione (GPS) viene raccolta solo durante l’attivazione del telefono, qualora l’utente abbia aderito al Programma utente. Nel caso in cui l’utente non aderisca al Programma utente, la posizione di attivazione (GPS) non viene raccolta. &lt;br/> &lt;br/>L’utente può scegliere di non aderire al Programma utente nelle impostazioni del dispositivo.</string>
</resources>
