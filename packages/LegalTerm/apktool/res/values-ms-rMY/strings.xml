<?xml version="1.0" encoding="utf-8"?>
<resources>
    <string name="nokia_legal_title">Maklumat undang-undang HMD</string>
    <string name="privacy_activity">Dasar privasi HMD</string>
    <string name="privacy_context">"Dasar Privasi HMD Global untuk produk dan perkhidmatan

Tarikh kuat kuasa 1 November 2018

Kami prihatin tentang privasi anda

HMD Global Oy komited untuk menghormati privasi anda dan untuk mematuhi undang-undang perlindungan dan privasi yang berkuat kuasa. Dasar privasi ini (“Dasar”) menghuraikan bagaimana kami mengumpul dan menggunakan data peribadi di mana HMD adalah pengawal data atau di mana kami merujuk pada kebolehgunaan Dasar ini. “Data peribadi” bermakna maklumat yang berkaitan dengan anda atau individu lain yang boleh dikenal pasti.

Kami akan memberi anda maklumat privasi tambahan yang khusus bagi produk atau perkhidmatan dalam Tambahan kepada Dasar ini dan notis lain yang anda mungkin lihat semasa menggunakan produk atau perkhidmatan kami. Jika terdapat perbezaan antara notis seperti ini dengan Dasar ini, notis ini hendaklah diambil kira terlebih dahulu.

Sila luangkan sedikit masa untuk membiasakan diri anda dengan Dasar kami dan beritahu kami jika anda ada apa-apa pertanyaan.

Apakah maklumat yang kami kumpul?

Kami mengumpul data peribadi anda dan maklumat lain apabila anda membuat pembelian, menggunakan atau mendaftar dalam produk dan perkhidmatan kami, menyertai kempen atau penyelidikan, atau sebaliknya berinteraksi dengan kami. Ini termasuklah kategori berikut:

•　Pengaktifan produk dan perkhidmatan. Produk dan perkhidmatan HMD mungkin memerlukan pengaktifan elektronik, di mana jenis peranti dan aplikasi, serta pengecam peranti unik anda, aplikasi, rangkaian dan langganan anda dihantar kepada HMD.

•　Penggunaan produk dan perkhidmatan. 

　o　Apabila anda mengakses perkhidmatan kami dalam talian, pelayan web kami mewujudkan rekod lawatan anda secara automatik. Rekod ini lazimnya termasuk alamat IP, masa akses, laman asal pautan, laman yang dilawati, pautan dan ciri yang digunakan, kandungan yang dilihat atau diminta, jenis pelayar atau aplikasi, bahasa dan maklumat lain yang seumpamanya. Aplikasi kami mungkin menghubungi pelayan kami secara berkala, sebagai contoh, untuk menyemak kemas kini atau menghantar kepada kami maklumat berhubung penggunaan perkhidmatan. 

　o　Program Peningkatan. Kami mungkin menjemput anda untuk menyertai program peningkatan atau penyelidikan produk dan perkhidmatan di mana butiran terperinci dikumpulkan. Untuk mendapatkan maklumat lanjut, lihatlah Suplemen Program Pengalaman Pengguna kami.

　o　Data Kedudukan dan Lokasi. Perkhidmatan berasaskan lokasi menentukan lokasi tepat atau yang berhampiran menerusi penggunaan satelit, telefon bimbit, Wi-Fi atau kaedah berasaskan rangkaian lain. Teknologi ini mungkin melibatkan pertukaran data lokasi anda dengan peranti dan telefon bimbit unik, Wi-Fi atau pengecam berkaitan rangkaian lain yang berkaitan dengan HMD. Kami tidak menggunakan maklumat ini untuk mengenal pasti anda secara peribadi tanpa persetujuan anda.

•　Maklumat yang anda beri kepada kami. Apabila anda mewujudkan akaun, membuat pembelian, meminta perkhidmatan, menyertai penyelidikan atau kempen atau sebaliknya berinteraksi dengan kami, kami mungkin meminta maklumat seperti nama, alamat e-mel, nombor telefon, alamat fizikal, nama pengguna dan kata laluan, maklum balas, maklumat berhubung peranti anda, usia, jantina, dan bahasa anda, nombor akaun, butiran kad kredit dan maklumat kewangan seumpamanya yang lain tentang anda. Kami juga menyimpan rekod tentang persetujuan, keutamaan dan tetapan anda berkaitan, contohnya, data lokasi, pemasaran dan perkongsian data peribadi.

•　Maklumat yang kami terima daripada sumber ketiga. Kami menerima maklumat tertentu daripada perkhidmatan rangkaian sosial pihak ketiga, sebagai contoh apabila anda log masuk ke dalam akaun anda dengan menggunakan butiran log masuk akaun rangkaian sosial anda. Lihatlah Suplemen akaun telefon Nokia kami untuk mendapatkan maklumat lanjut.

•　Transaksi anda dengan kami. Kami menyimpan rekod pembelian dan muat turun anda, serta kandungan yang anda telah beri kepada kami, produk dan perkhidmatan yang disediakan kepada anda, butiran pembayaran dan penghantaran, hubungan dan komunikasi anda, serta interaksi lain dengan kami. Kami boleh, berlandaskan undang-undang yang berkuat kuasa, merekodkan komunikasi anda dengan khidmat pelanggan kami atau dengan tempat hubungan yang serupa lain.

Mengapakah kami memproses data peribadi?

HMD boleh memproses data peribadi anda untuk tujuan berikut. Satu atau lebih tujuan mungkin berkenaan secara serentak.

•　Menyediakan produk dan perkhidmatan. Kami menggunakan data peribadi anda untuk menyediakan kepada anda produk dan perkhidmatan kami, untuk memproses permintaan anda atau sebagaimana yang sebaliknya mungkin diperlukan untuk melaksanakan kontrak antara anda dengan HMD, untuk memastikan kefungsian dan keselamatan produk dan perkhidmatan kami, untuk mengenal pasti anda serta untuk mencegah dan menyiasat penipuan dan salah guna yang lain. Sebagai contoh, kami menggunakan data pengaktifan peranti untuk mengaktifkan waranti peranti anda dan menyediakan kepada anda khidmat pelanggan yang berkaitan. 

•　Memperibadikan produk dan perkhidmatan. Kami menggunakan data peribadi anda untuk memperibadikan produk dan perkhidmatan kami yang anda guna dan menyediakan kepada anda perkhidmatan yang lebih relevan yang bersesuaian dengan profil dan minat anda, sebagai contoh, untuk membuat syor dan memaparkan kandungan yang disesuaikan dalam perkhidmatan kami.

•　Akaun. Sesetengah perkhidmatan memerlukan akaun untuk membantu anda mengurus kandungan dan keutamaan anda. Untuk mendapatkan maklumat lanjut, lihatlah Suplemen akaun telefon Nokia kami.

•　Membangunkan produk dan perkhidmatan. Kami menggunakan data peribadi anda untuk membangunkan produk, perkhidmatan, penjagaan pelanggan, jualan dan pemasaran kami. Sebagai contoh, anda boleh menyertai Program Pengalaman Pengguna kami untuk memberi kami data peribadi anda untuk meningkatkan kualiti dan prestasi produk dan perkhidmatan kami. Untuk mendapatkan maklumat lanjut tentang cara kami menggunakan data peribadi anda untuk membangunkan produk dan perkhidmatan kami, lihatlah Suplemen Pengalaman Pengguna kami. Kami boleh menggabungkan data peribadi yang kami kumpul berhubung penggunaan produk dan/atau perkhidmatan HMD tertentu oleh anda dengan menggunakan data peribadi lain yang kami mungkin ada tentang anda, melainkan data peribadi seperti ini dikumpul bagi tujuan yang berbeza.

•　Berkomunikasi dengan anda. Kami menggunakan data peribadi anda untuk berkomunikasi dengan anda, sebagai contoh untuk memaklumkan anda bahawa perkhidmatan kami telah ditukar atau untuk menghantar kepada anda amaran kritikal dan notis seumpamanya yang lain berhubung produk dan/atau perkhidmatan kami untuk menghubungi anda bagi tujuan berhubung khidmat pelanggan. Untuk mendapatkan maklumat lanjut tentang cara kami menggunakan data peribadi anda untuk menyediakan kepada anda dengan khidmat pelanggan kami, lihatlah Suplemen Khidmat Layanan Mudah Alih Nokia kami.

•　Pemasaran. Kami boleh menghubungi anda untuk memaklumkan anda tentang produk, perkhidmatan atau promosi baharu yang kami mungkin tawarkan dan untuk mengendalikan penyelidikan pemasaran apabila kami telah memperoleh persetujuan anda atau sebaliknya jika ini dibenarkan. Kami mungkin menggunakan data peribadi anda untuk memperibadikan tawaran kami dan menyediakan kepada anda perkhidmatan yang lebih relevan yang bersesuaian dengan profil dan minat anda, bagi tujuan pemasaran, sebagai contoh, untuk memaparkan kandungan yang disesuaikan dalam perkhidmatan kami, dan membuat syor tentang aksesori. Ini mungkin termasuk memaparkan kandungan HMD dan kandungan pihak ketiga.

Apakah alasan asas untuk memproses?

HMD memproses data peribadi anda hanya apabila tindakan ini berlandaskan undang-undang. Pemprosesan ini berlandaskan asas undang-undang berikut:

•　Kontrak. Memproses maklumat anda perlu bagi melaksanakan sesuatu kontrak antara anda dengan HMD. Kami menggunakan data peribadi anda untuk menyediakan kepada anda produk dan perkhidmatan dan memastikan kefungsian dan keselamatan produk dan perkhidmatan ini. Jika anda tidak memberi kepada kami maklumat yang diperlukan ini, bermaksud bahawa kami tidak dapat menyediakan kepada anda produk dan perkhidmatan yang berkaitan. Kontrak adalah asas bagi pemprosesan, sebagai contoh, apabila

　o　Kami mengumpul data peribadi yang diperlukan untuk memproses pembayaran dan penghantaran pembelian anda.

　o　Berkomunikasi dengan anda, sebagai contoh untuk memaklumkan anda tentang kemas kini perisian, untuk menghantar kepada anda amaran kritikal dan notis penting lain berhubung produk dan/atau perkhidmatan kami dan untuk menghubungi anda bagi tujuan khidmat layanan pelanggan.

•　Kepentingan yang sah di sisi undang-undang.  HMD memproses data peribadi apabila perlu bagi tujuan kepentingan yang sah di sisi undang-undang yang diusahakan oleh HMD. Kepentingan yang sah di sisi undang-undang merujuk pada kepentingan yang sah di sisi undang-undang dan penting bagi HMD. Dalam aktiviti memproses berdasarkan kepentingan yang sah, hak anda diambil kira dan diimbangi dengan kepentingan HMD. Anda boleh mendapatkan maklumat lanjut tentang ujian imbangan dengan menghubungi kami. Anda berhak membantah pemprosesan berdasarkan kepentingan yang sah di sisi undang-undang. Baca lebih lanjut tentang hak anda dan cara menghubungi kami di bahagian Apakah hak anda?. Kepentingan yang sah di sisi undang-undang adalah asas bagi pemprosesan, sebagai contoh, apabila

　o　Anda mengaktifkan produk dan perkhidmatan HMD anda secara elektronik dan jenis peranti dan aplikasi anda, serta pengecam peranti unik anda, aplikasi, rangkaian dan langganan anda dihantar kepada HMD.

　o　Kami menghubungi anda untuk memaklumkan anda tentang produk atau perkhidmatan baharu yang serupa yang anda pernah peroleh daripada kami sebelum ini.

　o　Kami mungkin menggunakan data peribadi anda untuk memperibadikan tawaran kami dan menyediakan kepada anda perkhidmatan yang lebih relevan yang bersesuaian dengan profil dan minat anda, sebagai contoh, untuk membuat saranan dan memaparkan kandungan dan pemasaran yang disesuaikan dalam perkhidmatan kami. Ini mungkin termasuk memaparkan kandungan pihak ketiga.

　o　Kami menganalisis maklumat tentang minat, tabiat membeli dan maklum balas anda untuk membangunkan operasi, produk dan perkhidmatan perniagaan kami.

　o　Kami memproses data peribadi untuk mencegah dan menyiasat penipuan dan salah guna yang lain serta mempertahankan kepentingan HMD yang sah di sisi undang-undang, sebagai contoh, dalam prosiding undang-undang sivil atau jenayah.

•　Persetujuan. Pemprosesan data peribadi anda boleh berdasarkan persetujuan anda. Dalam situasi ini, kami meminta persetujuan anda sebelum data peribadi anda diproses. Memberi persetujuan sentiasa secara sukarela dan anda boleh menarik balik persetujuan anda pada bila-bila masa. Penarikan balik persetujuan tidak menjejaskan kesahan di sisi undang-undang pemprosesan berdasarkan persetujuan sebelum penarikan balik ini dibuat. Kami juga menyimpan rekod tentang persetujuan, keutamaan dan tetapan anda berkaitan, contohnya, pemasaran, data lokasi dan perkongsian data peribadi. Persetujuan asas bagi pemprosesan dalam situasi berikut:

　o　Anda menyertai Program Pengalaman Pengguna dan kami mengumpul butiran tentang bagaimana anda menggunakan produk dan/atau perkhidmatan HMD yang tertentu. Kami menggunakan data ini untuk menambah baik produk dan perkhidmatan kami. Anda boleh menarik balik persetujuan anda dalam tetapan peranti anda. Untuk mendapatkan maklumat lanjut, sila lihat suplemen Program Pengalaman Pengguna kami.

　o　Anda melanggan senarai mel kami untuk mendengar tentang produk, perkhidmatan dan promosi baharu. Anda boleh menarik balik persetujuan anda daripada pemasaran dengan menggunakan pautan berhenti melanggan di bahagian bawah surat berita ini.

　o　Perkhidmatan ini memerlukan akaun untuk membantu anda mengurus kandungan dan keutamaan anda. Anda boleh mengurus persetujuan anda untuk pemprosesan ini dalam tetapan akaun anda.

　o　Penggunaan produk dan perkhidmatan HMD mungkin melibatkan penggunaan data lokasi berdasarkan persetujuan anda. Anda boleh menarik balik persetujuan anda untuk pemprosesan data lokasi anda dalam tetapan peranti atau aplikasi anda.

•　Obligasi undang-undang. HMD mungkin perlu memproses data peribadi anda bagi mematuhi keperluan undang yang dikenakan kepada HMD. HMD boleh mempunyai, contohnya, obligasi undang-undang untuk mendedahkan data peribadi anda kepada pihak berkuasa apabila diminta.

Adakah kami berkongsi data peribadi?

Kami tidak menjual, memajak atau menyewa data peribadi anda kepada pihak ketiga. Kami cuma mendedahkan data peribadi anda kepada pihak ketiga dalam situasi berikut:

•　Syarikat HMD dan pihak ketiga yang sah. Kami mungkin berkongsi data peribadi anda dengan syarikat HMD lain atau pihak ketiga yang sah yang memproses data peribadi untuk HMD bagi tujuan yang dihuraikan dalam Dasar ini. Ini mungkin termasuk contohnya, pengebilan melalui pembekal perkhidmatan rangkaian anda atau sebaliknya, penghantaran pembelian anda, menyediakan perkhidmatan termasuk perkhidmatan pelanggan, mengurus dan menganalisis data pengguna, semakan kredit, dan mengendalikan penyelidikan. Apabila anda membeli produk HMD, kami mungkin perlu bertukar-tukar maklumat dengan pembekal perkhidmatan rangkaian anda. Pihak ketiga ini tidak dibenarkan untuk menggunakan data peribadi anda untuk apa jua tujuan lain. Kami memerlukan supaya mereka bertindak selaras dengan Dasar ini dan menggunakan langkah-langkah keselamatan yang sewajarnya untuk melindungi data peribadi anda.

•　Pemasaran. Kami mungkin berkongsi data peribadi anda dengan rakan pemasaran kami, contohnya, untuk mengurus kempen pemasaran. Kami mungkin mengendalikan pemasaran bersama dan komunikasi lain dengan rakan-rakan niaga kami. Untuk mengelak daripada komunikasi yang berganda atau tidak perlu dan menyesuaikan mesej untuk anda kami mungkin perlu memadankan maklumat yang telah dikumpulkan oleh HMD dengan maklumat yang telah dikumpulkan oleh rakan niaga sekiranya undang-undang mengizinkan. Rakan pemasaran kami tidak dibenarkan untuk menggunakan data peribadi anda untuk apa jua tujuan lain. Kami memerlukan supaya mereka bertindak selaras dengan Dasar ini dan menggunakan langkah-langkah keselamatan yang sewajarnya untuk melindungi data peribadi anda.

•　Pemindahan data peribadi antarabangsa. Produk dan perkhidmatan kami disediakan menggunakan sumber dan pelayan yang terletak di pelbagai negara dan rantau di seluruh dunia, termasuk Kesatuan Eropah, Amerika Syarikat, Singapura dan China. Sehubungan dengan itu, data peribadi anda boleh dipindahkan merentas sempadan antarabangsa di luar negara di mana anda menggunakan produk dan perkhidmatan kami, termasuk negara di luar Kawasan Ekonomi Eropah (EEA) yang tidak mempunyai undang-undang yang menyediakan perlindungan khusus untuk data peribadi atau mempunyai peraturan undang-undang tentang perlindungan data yang berbeza. Dalam keadaan seperti ini, kami memastikan bahawa terdapat asas undang-undang bagi pemindahan seperti ini dan bahawa perlindungan yang secukupnya disediakan untuk data peribadi anda sebagaimana yang disyaratkan oleh undang-undang yang berkuat kuasa, sebagai contoh, dengan menggunakan perjanjian standard yang diluluskan oleh pihak berkuasa berkaitan (di mana perlu) dan mensyaratkan penggunaan langkah-langkah keselamatan lain yang wajar untuk maklumat teknikal dan organisasi.

•　Pendedahan mandatori. Kami mungkin diwajibkan oleh undang-undang mandatori untuk mendedahkan data peribadi anda kepada pihak berkuasa tertentu atau pihak ketiga lain, sebagai contoh, agensi penguatkuasaan undang-undang di negara tempat kami atau pihak ketiga yang bertindak bagi pihak kami untuk beroperasi. Kami juga mendedahkan dan sebaliknya memproses data peribadi anda berdasarkan undang-undang yang berkuat kuasa bagi mempertahankan kepentingan HMD yang sah di sisi undang-undang, sebagai contoh, dalam prosiding undang-undang sivil atau jenayah.

•　Penggabungan dan Pengambilalihan. Jika kami memutuskan untuk membeli, menjual, bergabung atau sebaliknya menyusun semula perniagaan kami di negara tertentu, ini mungkin melibatkan kami mendedahkan data peribadi kepada pembeli prospektif atau sebenar dan penasihat mereka, atau menerima data peribadi daripada penjual dan penasihat mereka.

Bagaimanakah kami menangani privasi kanak-kanak?

Produk dan perkhidmatan HMD lazimnya dihasratkan untuk khalayak umum. HMD tidak mengumpul maklumat kanak-kanak dengan sengaja tanpa persetujuan ibu bapa atau penjaga.

Apakah langkah-langkah yang diambil untuk melindungi data peribadi?

Privasi dan keselamatan adalah pertimbangan utama dalam pewujudan dan penghantaran produk dan perkhidmatan. Kami telah menugaskan tanggungjawab khusus bagi menangani hal ehwal yang berkaitan dengan privasi dan keselamatan. Kami menguatkuasakan dasar dan garis panduan dalaman kami menerusi pilihan aktiviti yang sesuai termasuk pengurusan risiko proaktif dan reaktif, kawalan keselamatan dan kejuruteraan, latihan serta penilaian privasi. Kami mengambil langkah-langkah yang sewajarnya untuk menangani keselamatan dalam talian, keselamatan fizikal, risiko kehilangan data dan risiko lain yang seumpamanya dengan mengambil kira risiko yang ditampilkan oleh pemprosesan dan sifat data yang dilindungi. Di samping itu, kami juga mengehadkan akses kepada pangkalan data anda yang mengandungi data peribadi kepada individu yang diberi kuasa setelah memberi justifikasi tentang keperluan untuk mengakses data seperti ini.

Bagaimana caranya kami menggunakan kuki? 

HMD menggunakan kuki dan teknologi lain yang serupa untuk mengendalikan dan menambah baik laman web dan tawaran. Kami juga menggunakan kuki untuk pemperibadian dan memaparkan iklan. Sesetengah laman web HMD menggunakan teknologi pengiklanan pihak ketiga, seperti DoubleClick, untuk menyajikan iklan.

Domain kami mungkin merangkumi unsur pihak ketiga yang menetapkan kuki bagi pihak ketiga tersebut, sebagai contoh berkaitan rangkaian sosial pihak ketiga. Untuk mendapatkan maklumat lanjut tentang cara kami menggunakan kuki, lihatlah Dasar Kuki kami.

Berapa lamakah data ini disimpan?

Kami mengambil langkah yang munasabah untuk menyimpan data peribadi yang kami pegang supaya tepat dan memadam data peribadi yang tidak betul atau tidak perlu.

Tempoh penyimpanan berbeza-beza bergantung pada jenis data dan perkhidmatan atau produk yang berkaitan. Tempoh pengekalan data peribadi anda ditentukan berdasarkan kriteria berikut:

•　Maklumat pengaktifan produk dan perkhidmatan (contohnya, peranti unik, aplikasi, pengecam rangkaian dan langganan): Data ini disimpan sepanjang tempoh waranti dan 24 bulan selepas tempoh waranti berakhir.

•　Data program pengalaman pengguna (contohnya, IMEI, kestabilan, status bateri): Data disimpan selama 6 bulan selepas data dikumpulkan atau jika anda menarik balik persetujuan anda untuk pemprosesan ini.

•　Maklumat akaun (contohnya, nama, alamat e-mel, nama pengguna, kata laluan): Data ini disimpan selagi akaun berkenaan aktif. Jika akaun telah dinyahaktifkan selama 24 bulan, data ini akan dipadam.

•　Maklumat pembelian (contohnya, rekod pembelian dan muat turun, nombor akaun bank, butiran kad kredit): Untuk mematuhi peraturan perakaunan, data ini disimpan selama 10 tahun selepas data berkenaan dikumpulkan.

•　Maklumat komunikasi dan interaksi (contohnya, nama, e-mel, permintaan): Data ini disimpan selama 24 bulan selepas data tersebut dikumpulkan.

Selain itu, HMD tertakluk pada obligasi undang-undang untuk menyimpan data ini bagi mematuhi undang-undang mandatori.

Apakah hak anda?

Anda berhak untuk mengetahui apa data peribadi yang kami pegang tentang anda sebagaimana yang dinyatakan di bawah. Anda berhak untuk memastikan supaya data peribadi yang tidak lengkap, salah, atau lapuk, dilengkapkan atau dikemas kini. Dalam keadaan tertentu, anda berhak untuk memadam atau mengehadkan kemudahalihan data, atau membantah pemprosesan data peribadi anda. Anda boleh melaksanakan hak anda dengan mengurus akaun dan pilihan anda menerusi alat pengurusan profil yang disediakan pada peranti anda dan perkhidmatan kami, atau menghubungi kami atau. Dalam sesetengah keadaan, khususnya jika anda mahu kami memadam atau berhenti memproses data peribadi anda, ini mungkin juga bermaksud bahawa kami mungkin tidak dapat terus menyediakan perkhidmatan ini kepada anda.

•　Hak mengakses. Anda berhak untuk tahu apa data peribadi yang kami pegang tentang anda atau untuk menerima pengesahan bahawa kami tidak memproses data berkaitan dengan anda. Anda boleh mengakses data anda menerusi tetapan akaun anda. Anda juga boleh meminta akses kepada data anda dengan menggunakan butiran hubungan di bawah.

•　Hak untuk membetulkan.  Anda berhak untuk memastikan supaya data peribadi yang tidak lengkap atau salah, dibetulkan. Anda boleh membetulkan dan mengemas kini data anda menerusi tetapan akaun anda dan kami menggalakkan supaya anda melakukan perkara ini dari semasa ke semasa bagi memastikan data peribadi anda terkini. Anda juga boleh meminta supaya data anda dibetulkan atau dilengkapkan dengan menggunakan butiran hubungan di bawah.

•　Hak untuk dilupai.  Anda berhak untuk memastikan data peribadi anda dipadam dalam situasi tertentu, sebagai contoh, apabila tidak lagi perlu untuk memproses data anda bagi tujuan ia dikumpul, atau jika pemprosesan adalah berdasarkan persetujuan anda dan anda ingin menarik balik persetujuan anda dan tiada lagi alasan untuk memproses. Harap maklum bahawa data mungkin perlu untuk melaksanakan kontrak antara anda dengan HMD, atau HMD boleh mempunyai asas yang kuat yang sah di sisi undang-undang untuk mengekalkan data tertentu. Jika anda ingin memadam maklumat seperti ini, bermaksud bahawa kami mungkin tidak dapat terus menyediakan perkhidmatan ini kepada anda. Anda boleh memadam data anda melalui tetapan akaun anda atau dengan menggunakan butiran hubungan di bawah.

•　Hak untuk membantah. Apabila pemprosesan data peribadi anda adalah berdasarkan kepentingan yang sah di sisi undang-undang, anda berhak membantah pemprosesan tersebut. Anda boleh meminta supaya kami berhenti memproses data peribadi anda bagi tujuan pemasaran langsung atau pemprofilan. Anda boleh berhenti melanggan surat berita kami dengan mengklik pada pautan berhenti melanggan di bahagian bawah surat berita kami. Amaran kritikal dan notis penting lain mungkin masih dihantar kepada anda. Anda boleh menggunakan hak anda untuk membantah melalui tetapan akaun anda atau dengan menggunakan butiran hubungan di bawah.

•　Hak untuk mengehadkan pemprosesan.  Dalam situasi tertentu anda mungkin berhak mengehadkan pemprosesan data anda. Apabila pemprosesan ini telah disekat, data anda akan disimpan dan tidak diproses dengan lebih lanjut. Sebagai contoh, jika anda mempertikai ketepatan data anda, anda berhak untuk memastikan data yang dipertikaikan ini disekat daripada pemprosesan sementara usaha memastikan data anda tepat dilaksanakan. Anda boleh menggunakan hak anda untuk menyekat pemprosesan dengan menggunakan butiran hubungan di bawah.

•　Hak untuk kemudahalihan data.  Semasa pemprosesan data dikendalikan melalui kaedah yang terautomasi dan berdasarkan kontrak atau persetujuan, anda berhak untuk memperoleh data yang anda telah beri kepada HMD dalam format boleh dibaca mesin supaya anda boleh memindahkan data ini kepada pengawal yang lain. Ini boleh dilaksanakan melalui tetapan akaun anda atau dengan menggunakan butiran hubungan di bawah.

Jika anda tidak dapat menggunakan hak anda secara langsung menerusi produk dan perkhidmatan HMD yang anda guna, anda boleh menghubungi kami melalui

•　Portal akaun telefon Nokia: www.nokia.com/phones/sso/login

•　Sokongan pelanggan: www.nokia.com/en_int/phones/support#contact-us

•　Aplikasi sokongan dalam telefon Nokia anda

•　Pos: HMD Global Oy, c/o Privacy, Bertel Jungin aukio 9, 02600 Espoo, Finland

Anda boleh meminta maklumat tentang butiran pemindahan kepada pihak ketiga, negara ketiga dan langkah-langkah perlindungan yang dinyatakan di atas dengan menghubungi kami. Tanpa mengira prinsip yang ditetapkan dalam Dasar Privasi ini dan Suplemen yang berkaitan, jika anda percaya bahawa HMD, telah melanggar hak anda berlandaskan undang-undang perlindungan data yang berkuat kuasa, anda berhak untuk memfailkan aduan dengan pihak berkuasa perlindungan data.

Siapakah pengawal data peribadi anda?

HMD Global Oy adalah pengawal data peribadi anda apabila data peribadi ini diproses berhubung telefon Nokia dan akaun telefon Nokia anda serta perkhidmatan berkaitan yang lain. Pegawai Perlindungan Data kami ialah Jari Koljonen.

Dalam hal yang berkaitan dengan amalan privasi HMD, anda juga boleh menghubungi kami di:

HMD Global Oy, c/o Privacy, Bertel Jungin aukio 9, 02600 Espoo, Finland

Produk atau perkhidmatan kami mungkin mengandungi pautan ke laman web dan perkhidmatan syarikat lain yang mempunyai dasar privasinya sendiri. Semua pautan ke laman web dan perkhidmatan seperti ini disediakan untuk kemudahan anda sahaja. Sebelum menyerahkan data peribadi anda kepada pihak ketiga, HMD menyarankan supaya anda meluangkan sedikit masa untuk membiasakan diri anda dengan dasar privasi pihak ketiga.

Perubahan kepada Dasar Privasi ini

HMD boleh mengemas kini Dasar ini dari semasa ke semasa untuk mencerminkan perubahan dalam amalan pemprosesan data kami berhubung produk dan perkhidmatan, atau undang-undang yang berkuat kuasa. Perubahan kepada Dasar Privasi ini boleh didapati di bawah bahagian Apa yang telah berubah dalam Portal Privasi HMD (www.nokia.com/phones/privacyportal). Kami juga akan memberi isyarat tentang masa terbaru Dasar ini dikemas kini di bahagian atas Dasar ini.

"</string>
    <string name="user_experience_activity">Suplemen Program Pengalaman Pengguna</string>
    <string name="user_experience_content">Anda boleh membantu HMD Global meningkatkan kualiti dan prestasi telefon Nokia. Apabila anda menyertai Program Pengalaman Pengguna, kami mengumpul butiran teknikal telefon dan perkhidmatan anda, cara telefon dan perkhidmatan ini berfungsi dan bagaimana anda menggunakan telefon dan perkhidmatan ini. &lt;br/> &lt;br/>Data ini digunakan, contohnya untuk &lt;br/> &lt;br/>•　menambah baik telefon dan aplikasi &lt;br/>•　meningkatkan hayat bateri. &lt;br/>•　menyediakan ciri dan perkhidmatan yang lebih berguna &lt;br/>•　memperibadikan produk dan perkhidmatan kami yang anda guna dan menyediakan kepada anda perkhidmatan yang lebih relevan yang bersesuaian dengan profil dan minat anda, sebagai contoh, untuk membuat syor dan memaparkan kandungan yang disesuaikan dan menyiarkan iklan dalam perkhidmatan kami. &lt;br/> &lt;br/>Maklumat yang dikumpul termasuklah, contohnya: &lt;br/> &lt;br/>•　Nombor pengenalan telefon (IMEI) &lt;br/>•　Model telefon &lt;br/>•　Versi sistem dan aplikasi telefon &lt;br/>•　Kod Negara Mudah Alih (MCC) &lt;br/>•　Lokasi geografi (titik akses Wi-fi atau menara sel berhampiran) &lt;br/>•　Kod Rangkaian Mudah Alih (MNC) &lt;br/>•　Alamat IP &lt;br/>•　Paras bateri &lt;br/>•　Aplikasi dan perisian yang dipasang &lt;br/>•　Pautan dan ciri yang digunakan &lt;br/>•　Sekerap manakah aplikasi ini digunakan &lt;br/>•　Maklumat tentang ranap dan ralat perisian &lt;br/> &lt;br/>Kami tidak menggunakan data yang dikumpulkan untuk mengenal pasti anda secara peribadi. Walau bagaimanapun, kami mungkin menggabungkan data penggunaan dengan telefon anda berdasarkan pengecam peranti yang dikumpulkan, seperti IMEI. Data penggunaan dikaitkan dengan telefon anda hanya untuk meningkatkan kefungsian dan prestasi telefon dan perkhidmatan dan untuk memperibadikan tawaran kami. Jika kami, contohnya, mengesan bahawa telefon mudah alih berkaitan menggunakan kuasa bateri yang banyak, kami boleh mengesyorkan tetapan untuk menjimatkan hayat bateri. Kami boleh berkongsi data yang dikumpul dengan pembangun aplikasi pihak ketiga bagi membantu mereka menambah baik aplikasi dan perkhidmatan mereka. Data yang dikongsi ini adalah tanpa nama dan tidak boleh dikaitkan dengan anda atau peranti anda. &lt;br/> &lt;br/>Lokasi pengaktifan (GPS) dikumpul sekali sahaja semasa pengaktifan telefon, jika pengguna telah menyertai Program Pengalaman Pengguna. Jika pengguna tidak menyertai Program Pengalaman Pengguna, lokasi pengaktifan (GPS) tidak dikumpulkan. &lt;br/> &lt;br/>Anda boleh memilih untuk tidak menyertai Program Pengalaman Pengguna daripada tetapan peranti anda.</string>
</resources>
