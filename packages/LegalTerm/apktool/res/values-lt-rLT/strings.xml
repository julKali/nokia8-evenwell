<?xml version="1.0" encoding="utf-8"?>
<resources>
    <string name="nokia_legal_title">HMD teisin? informacija</string>
    <string name="privacy_activity">HMD privatumo strategija</string>
    <string name="privacy_context">"„HMD Global“ produktų ir paslaugų privatumo politika

Galioja nuo 2018 m. lapkričio 1 d.

Mes rūpinamės jūsų privatumu

„HMD Global Oy“ yra įsipareigojusi paisyti jūsų privatumo ir laikytis galiojančių įstatymų dėl duomenų apsaugos ir privatumo. Ši privatumo politika (toliau – Politika) aprašo, kaip mes renkame ir naudojame asmens duomenis, kai duomenų tvarkytojas yra HMD arba kai kalbame apie šios politikos taikymą. „Asmens duomenys“ reiškia informaciją, susijusią su jumis arba kitu asmeniu, kurio tapatybę galima nustatyti.

Suteiksime jums papildomos informacijos apie privatumą, kuri yra susijusi su konkrečiu produktu ar paslauga, šios Politikos priede ir kituose pranešimuose, kuriuos galite matyti naudodami mūsų produktus ir paslaugas. Esant nesutapimams tarp tokių pranešimų ir šios politikos, pirmiausia reikia atsižvelgti į pranešimus.

Skirkite keletą minučių susipažinti su mūsų Politika ir praneškite mums, jei turėsite kokių nors klausimų.

Kokią informaciją renkame?

Renkame jūsų asmens duomenis ir kitą informaciją, kai atliekate pirkimą, naudojate mūsų produktus ir paslaugas arba registruojatės kaip jų naudotojas, dalyvaujate kampanijose arba tyrimuose ar kitaip sąveikaujate su mumis. Tai apima toliau pateiktas kategorijas.

•　Produktų ir paslaugų aktyvinimas. Norint naudoti HMD produktus ir paslaugas, gali reikėti elektroninio aktyvinimo, kurio metu jūsų įrenginio ir programos tipas bei unikalūs įrenginio, programos, tinklo ir prenumeratos identifikatoriai nusiunčiami HMD.

•　Produktų ir paslaugų naudojimas. 

　o　Kai pasiekiate mūsų paslaugą internetu, mūsų interneto serveriai automatiškai sukuria jūsų apsilankymo įrašą. Šie įrašai paprastai apima IP adresą, prieigos laiką, svetaines, iš kurių atėjote, aplankytus puslapius, naudotus saitus ir funkcijas, peržiūrėtą ar prašytą turinį, naršyklės ar programos tipą, kalbą ir kitokią panašią informaciją. Mūsų programos gali periodiškai susisiekti su mūsų serveriais, pavyzdžiui, kad patikrintų, ar yra naujinimų, ir atsiųstų mums informaciją apie paslaugų naudojimą. 

　o　Tobulinimo programos. Galime jus pakviesti prisijungti prie savanoriško produkto ar paslaugos tobulinimo ar tyrimų programų, kai renkama išsami informacija. Daugiau informacijos rasite mūsų vartotojo patirties programos priede.

　o　Padėties ir buvimo vietos duomenys. Buvimo vietos nustatymo paslaugos nustato jūsų tikslią ar apytikslę buvimo vietą naudodamos palydovą, mobiliojo ryšio tinklą, „Wi-Fi“ arba kitais tinklu pagrįstais padėties nustatymo būdais. Šios technologijos su HMD gali keistis jūsų vietos duomenimis ir unikaliais įrenginio ir mobiliojo ryšio, „Wi-Fi“ ir kitais su tinklu susijusiais identifikatoriais. Šios informacijos nenaudojame, kad atpažintume jus asmeniškai be jūsų sutikimo.

•　Informacija, kurią suteikiate mums. Kai sukuriate paskyrą, perkate, prašote paslaugų, dalyvaujate tyrimuose ar kampanijose ar kitaip sąveikaujate su mumis, galime prašyti informacijos, tokios kaip jūsų vardas ir pavardė, el. pašto adresas, telefono numeris, adresas, vartotojo vardai ir slaptažodžiai, atsiliepimai, informacija, susijusi su jūsų įrenginiais, amžius, lytis, kalba, banko sąskaitos numeris, kredito kortelės duomenys ir kita panaši finansinė informacija. Taip pat saugome įrašus apie jūsų sutikimus, nuostatas ir parametrus, susijusius su, pvz., buvimo vietos duomenimis, rinkodara ir asmeninių duomenų bendrinimu.

•　Informacija, kurią gauname iš trečiųjų šalių šaltinių. Gauname tam tikrą informaciją iš trečiųjų šalių socialinių tinklų paslaugų, pavyzdžiui, kai prisijungiate prie paskyros naudodami socialinio tinklo paskyros prisijungimo duomenis. Daugiau informacijos rasite peržiūrėję „Nokia“ telefonų paskyrų priedą.

•　Jūsų sandoriai su mumis. Saugome įrašus apie jūsų pirkinius, atsisiuntimus, turinį, kurį mums pateikėte, jūsų prašymus, jums suteiktus produktus ir paslaugas, mokėjimo ir pristatymo duomenis, jūsų kontaktus ir ryšius bei kitokią sąveiką su mumis. Laikydamiesi galiojančių įstatymų, galime įrašyti jūsų ryšius su klientų aptarnavimo tarnyba ar kitais kontaktiniais asmenimis.

Kodėl tvarkome jūsų asmens duomenis?

HMD gali tvarkyti jūsų asmens duomenis toliau nurodytais tikslais. Vienu metu gali būti vienas arba daugiau tikslų.

•　Produktų ir paslaugų teikimas. Naudojame jūsų asmens duomenis, kad galėtume teikti jums savo produktus ir paslaugas, apdoroti jūsų prašymus arba kai to reikia siekiant įgyvendinti sutarties tarp jūsų ir HMD sąlygas, užtikrinti savo produktų ir paslaugų funkcionalumą ir saugą, nustatyti jūsų tapatybę bei vykdyti sukčiavimo ir kitokio piktnaudžiavimo prevenciją ir jų tyrimą. Pavyzdžiui, galime naudoti įrenginio aktyvinimo duomenis, kad suaktyvintume jūsų įrenginio garantiją ir galėtume jums teikti susijusias klientų aptarnavimo paslaugas. 

•　Produktų ir paslaugų individualizavimas. Naudojame jūsų asmens duomenis, kad galėtume individualizuoti jūsų naudojamus produktus ir paslaugas ir teikti jums aktualesnes paslaugas, kurios atitiktų jūsų profilį ir interesus, pavyzdžiui, savo paslaugose teikdami rekomendacijas ir rodydami individualizuotą turinį.

•　Paskyros. Norint naudoti tam tikras paslaugas, būtina paskyra, kad galėtumėte valdyti savo turinį ir nuostatas. Daugiau informacijos rasite peržiūrėję „Nokia“ telefonų paskyrų priedą.

•　Produktų ir paslaugų plėtojimas. Naudojame jūsų asmens duomenis siekdami plėtoti savo produktus, paslaugas, klientų aptarnavimą ir rinkodarą. Pavyzdžiui, galite prisijungti prie mūsų vartotojo patirties programos, kad suteiktumėte mums savo asmens duomenis ir padėtumėte mums gerinti produktų ir paslaugų kokybę ir našumą. Daugiau informacijos apie tai, kaip naudojame jūsų asmens duomenis siekdami plėtoti savo produktus ir paslaugas, rasite Vartotojo patirties priede. Galime sujungti jūsų surinktus asmens duomenis, susijusius su jūsų konkretaus HMD produkto ir (arba) paslaugos naudojimu, su kitais asmens duomenimis, kuriuos turime apie jus, nebent tokie asmens duomenys buvo surinkti kitu tikslu.

•　Bendravimas su jumis. Naudojame jūsų asmens duomenis, kad galėtume susisiekti su jumis, pavyzdžiui, pranešti jums, kad mūsų paslaugos pasikeitė arba siųsti labai svarbius įspėjimus ir kitokius panašius pranešimus, susijusius su mūsų produktais ir (arba) paslaugomis, bei susisiekti su jumis tikslais, susijusiais su kliento aptarnavimu. Daugiau informacijos apie tai, kaip naudojame jūsų asmens duomenis siekdami jums teikti kliento aptarnavimo paslaugas, rasite „Nokia“ mobiliųjų įrenginių aptarnavimo priede.

•　Rinkodara. Galime susisiekti su jumis norėdami pranešti apie naujus produktus, paslaugas ar pasiūlymus, kuriuos teikiame, ir atlikti rinkos tyrimus, kai turime jūsų sutikimą arba kai tai leidžiama kitu būdu. Galime naudoti jūsų asmens duomenis, kad galėtume individualizuoti savo pasiūlymus ir teikti jums aktualesnes paslaugas, kurios atitiktų jūsų profilį ir interesus, pavyzdžiui, savo paslaugose rodydami individualizuotą turinį ir rekomenduodami priedus. Tai gali apimti HMD ir trečiųjų šalių turinio rodymą.

Kokie yra duomenų tvarkymo pagrindai?

HMD tvarko jūsų asmens duomenis tik tada, kai tai yra teisėta. Tvarkymas grindžiamas toliau nurodytais teisiniais pagrindais.

•　\u0009Sutartis. Jūsų asmens duomenis būtina tvarkyti siekiant įgyvendinti sutarties tarp jūsų ir HMD sąlygas. Naudojame jūsų asmens duomenis, kad galėtume teikti jums savo produktus ir paslaugas bei užtikrinti funkcionalumą ir saugą. Jei mums nepateiksite reikalingos informacijos, tai reikš, jog negalėsime jums teikti produkto ar paslaugos. Tvarkymo pagrindas yra sutartis, pavyzdžiui, toliau nurodytais atvejais.

　o　Kai renkame asmens duomenis, kurie reikalingi norint apdoroti mokėjimą ir pristatyti įsigytus produktus.

　o　Kai susisiekiame su jumis, pavyzdžiui, norėdami pranešti jums apie programinės įrangos naujinimus arba siųsti labai svarbius įspėjimus ir kitokius panašius pranešimus, susijusius su mūsų produktais ir (arba) paslaugomis, bei susisiekti su jumis tikslais, susijusiais su kliento aptarnavimu.

•　Teisėtas interesas.  HMD tvarko asmens duomenis, kai tai būtina norint įgyvendinti teisėtus interesus, kurių siekia HMD. Teisėtas interesas yra interesas, kuris yra teisėtas ir svarbus HMD įmonei. Kai duomenys tvarkomi teisėto intereso pagrindu, atsižvelgiama į jūsų teises ir jos derinamos su HMD interesais. Susisiekę su mumis galite gauti daugiau informacijos apie pusiausvyros tyrimus. Turite teisę prieštarauti duomenų tvarkymui, pagrįstam teisėtu interesu. Daugiau apie savo teises ir tai, kaip su mumis susisiekti, skaitykite skiltyje „Kokios yra mano teisės?“ Tvarkymo pagrindas yra teisėtas interesas, pavyzdžiui, toliau nurodytais atvejais.

　o　Kai elektroniniu būdu aktyvinate HMD produktus ir paslaugas, o jūsų įrenginio ir programos tipas bei unikalūs įrenginio, programos, tinklo ir prenumeratos identifikatoriai nusiunčiami įmonei HMD.

　o　Kai susisiekiame su jumis, kad praneštume apie naujus panašius produktus ir paslaugas, kuriuos anksčiau iš mūsų gavote.

　o　Galime naudoti jūsų asmens duomenis, kad galėtume individualizuoti savo pasiūlymus ir teikti jums aktualesnes paslaugas, kurios atitiktų jūsų profilį ir interesus, pavyzdžiui, savo paslaugose teikdami rekomendacijas, rodydami individualizuotą turinį ir rinkodaros turinį. Tai gali apimti trečiųjų šalių turinio rodymą.

　o　Analizuojame informaciją, susijusią su jūsų interesais, pirkimo elgsena ir atsiliepimais, siekdami plėtoti savo verslo operacijas, produktus ir paslaugas.

　o　Tvarkome asmens duomenis siekdami vykdyti sukčiavimo ir kitokio piktnaudžiavimo prevenciją ir jų tyrimą bei apginti teisėtus HMD interesus, pavyzdžiui, administracinėse ir baudžiamosiose teisinėse bylose.

•　Sutikimas. Jūsų asmens duomenų tvarkymas gali būti pagrįstas jūsų sutikimu. Tokiais atvejais prieš tvarkydami jūsų duomenis paprašome jūsų sutikimo. Sutikimo davimas visada yra savanoriškas ir bet kuriuo metu galite jį atšaukti. Sutikimo atšaukimas neturi įtakos sutikimu pagrįsto tvarkymo, vykdyto prieš atšaukimą, teisėtumui. Saugome įrašus apie jūsų sutikimus, nuostatas ir parametrus, susijusius su, pvz., buvimo vietos duomenimis, rinkodara ir asmeninių duomenų bendrinimu. Tvarkymo pagrindas yra sutikimas, pavyzdžiui, toliau nurodytais atvejais.

　o　Kai dalyvaujate vartotojo patirties programoje ir mes renkame duomenis apie tai, kaip naudojate tam tikrą HMD produktą ir (arba) paslaugą. Naudojame duomenis norėdami pagerinti savo produktus ir paslaugas. Galite atšaukti savo sutikimą įrenginio parametruose. Daugiau informacijos rasite mūsų vartotojo patirties programos priede.

　o　Kai prenumeruojate mūsų el. laiškus norėdami sužinoti apie naujus produktus, paslaugas ir pasiūlymus. Galite atšaukti savo sutikimą su duomenų tvarkymu rinkodaros tikslais spustelėdami informacinio biuletenio apačioje esantį prenumeratos atsisakymo saitą.

　o　Kai norint naudoti tam tikrą paslaugą, reikalinga paskyra, kad galėtumėte valdyti savo turinį ir nuostatas. Galite valdyti savo duomenų tvarkymo sutikimus paskyros parametrų dalyje.

　o　Naudojant HMD produktus ir paslaugas gali būti naudojami buvimo vietos duomenys, kurių rinkimas pagrįstas jūsų sutikimu. Galite atšaukti savo sutikimą tvarkyti buvimo vietos duomenis įrenginio arba programos parametrų dalyje.

•　Teisinis įsipareigojimas. HMD gali tvarkyti jūsų asmens duomenis, kad įvykdytų teisinius reikalavimus, kurie taikomi įmonei HMD. Pavyzdžiui, valdžios institucijoms pareikalavus, HMD gali būti teisiškai įpareigota atskleisti joms jūsų asmens duomenis.

Ar bendriname jūsų asmens duomenis?

Neparduodame ir neskoliname jūsų asmens duomenų trečiosioms šalims. Jūsų asmens duomenis atskleidžiame trečiosioms šalims tik toliau nurodytais atvejais:

•　HMD įmonės ir įgaliotosios trečiosios šalys. Galime bendrinti jūsų asmens duomenis su kitomis HMD įmonėmis arba įgaliotosiomis trečiosiomis šalimis, kurios HMD vardu tvarko asmens duomenis šioje politikoje nurodytais tikslais. Tai gali būti, pavyzdžiui, atsiskaitymas per jūsų tinklo paslaugų teikėją ar kitu būdu, pirkinių pristatymas, paslaugų, įskaitant kliento aptarnavimą, teikimas, kliento duomenų valdymas ir analizė, kredito patikrinimai ir tyrimų vykdymas. Kai įsigyjate HMD produktą, mums gali reikėti apsikeisti informacija su jūsų tinklo paslaugų teikėju. Šios trečiosios šalys neturi leidimo naudoti jūsų asmens duomenų jokiais kitais tikslais. Reikalaujame, kad jos veiktų nuosekliai vadovaudamosi šia politika ir imtųsi atitinkamų saugos veiksmų, kad apsaugotų jūsų asmens duomenis.

•　Rinkodara. Galime bendrinti jūsų asmens duomenis su savo rinkodaros partneriais, pavyzdžiui, kad jie galėtų valdyti rinkodaros kampanijas. Kartu su savo partneriais galime bendrai vykdyti rinkodarą ir ryšius. Siekiant vengti pasikartojančių ar nebūtinų ryšių bei pritaikyti savo žinutę jums, mums gali reikėti susieti HMD surinktą informaciją su partnerio surinkta informacija, kai tai leidžia įstatymai. Mūsų rinkodaros partneriams neleidžiama naudoti jūsų asmens duomenų jokiais kitais tikslais. Reikalaujame, kad jos veiktų nuosekliai vadovaudamosi šia politika ir imtųsi atitinkamų saugos veiksmų, kad apsaugotų jūsų asmens duomenis.

•　Tarptautinis asmens duomenų perdavimas. Mūsų produktai ir paslaugos teikiami naudojant išteklius ir serverius, esančius įvairiose pasaulio vietose, įskaitant Europos Sąjungą, Jungtines Amerikos Valstijas, Singapūrą ir Kiniją. Todėl jūsų asmens duomenys iš šalies, kurioje naudojate mūsų produktus ir paslaugas, gali būti perduoti į kitas valstybes, įskaitant šalis, esančias ne Europos ekonominėje erdvėje (EEE), kurios neturi įstatymų, kurie užtikrintų specifinę asmens duomenų apsaugą arba kurie taiko skirtingą duomenų apsaugos teisinį reguliavimą. Tokiais atvejais užtikriname, kad tokiam perdavimui būtų teisinis pagrindas ir kad būtų užtikrinta tinkama jūsų asmens duomenų apsauga pagal galiojančius įstatymus, pavyzdžiui, naudojant standartinius susitarimus, patvirtintus atitinkamų institucijų (kai tai būtina), ir reikalaujant naudoti kitas atitinkamas technines ir organizacines informacijos apsaugos priemones.

•　Privalomas duomenų atskleidimas. Pagal privalomus teisės aktus galime būti įpareigoti atskleisti jūsų asmens duomenis tam tikroms valdžios institucijoms ar kitoms trečiosioms šalims, pavyzdžiui, šalių, kuriose vykdome veiklą arba kuriose tai daro mūsų vardu veikiančios trečiosios šalys, teisėsaugos institucijoms. Jūsų asmens duomenis taip pat galime atskleisti ir kitaip tvarkyti pagal taikomus teisės aktus siekdami ginti teisėtus HMD interesus, pavyzdžiui, teisme nagrinėjant civilines ar baudžiamąsias bylas.

•　Susijungimai ir įsigijimai. Jei tam tikrose šalyse nusprendžiame parduoti, pirkti, sujungti ar kitaip reorganizuoti savo įmones, jūsų asmens duomenis galime atskleisti galimiems arba faktiniams pirkėjams ir jų konsultantams arba galime gauti asmens duomenų iš pardavėjų ir jų konsultantų.

Kaip sprendžiame su vaikų privatumu susijusius klausimus?

HMD produktai ir paslaugos įprastai yra skirti bendrajai auditorijai. HMD sąmoningai nerenka informacijos apie vaikus be jų tėvų ar globėjų sutikimo.

Kokių veiksmų imamasi siekiant apsaugoti asmens duomenis?

Privatumas ir sauga – pagrindiniai dalykai, į kuriuos atsižvelgiame kurdami ir teikdami produktus ir paslaugas. Paskyrėme konkrečias pareigas su privatumu ir sauga susijusiems klausimams spręsti. Užtikriname savo vidinės politikos ir gairių vykdymą tinkamai parinkdami veiksmus, įskaitant aktyvų ir reaktyvų rizikos valdymą, saugumo ir privatumo inžineriją, mokymą bei vertinimus. Imamės tinkamų veiksmų, kad spręstume su sauga internete, fizine sauga, duomenų praradimo pavojumi ir kitais tokiais pavojais susijusius klausimus, atsižvelgdami į pavojų, kylantį dėl duomenų tvarkymo, ir saugomų duomenų pobūdį. Be to, prieigą prie savo duomenų bazių, kuriose yra asmens duomenų, suteikiame tik įgaliotiems asmenims, turintiems pagrįstą priežastį susipažinti su tokia informacija.

Kaip naudojame slapukus? 

„HMD“ naudoja slapukus ir kitas panašias technologijas, kad galėtų valdyti ir tobulinti savo interneto svetaines ir pasiūlymus. Slapukus taip pat naudojame tam, kad galėtume asmeniškai pritaikyti turinį ir rodyti skelbimus. Kai kuriose HMD interneto svetainėse skelbimams teikti naudojamos trečiųjų šalių reklamos technologijos, pavyzdžiui, „DoubleClick“.

Mūsų domenuose gali būti trečiųjų šalių elementų, nustatančių slapukus trečiosios šalies vardu, pavyzdžiui, nustatančių slapukus, susijusius su trečiosios šalies socialiniu tinklu. Daugiau informacijos apie tai, kaip naudojame slapukus, rasite mūsų slapukų politikoje.

Kiek laiko saugomi duomenys?

Imamės pagrįstų priemonių, kad užtikrintume turimų asmens duomenų tikslumą ir ištrintume neteisingus ar nereikalingus asmens duomenis.

Saugojimo laikotarpis skiriasi priklausomai nuo duomenų rūšies ir atitinkamos paslaugos ar produkto. Jūsų asmens duomenų saugojimo laikotarpis nustatomas pagal šiuos kriterijus:

•　Produkto ir paslaugos aktyvinimo informaciją (pvz., unikalius prietaiso, programos, tinklo ir prenumeratos identifikatorius): Duomenys saugomi garantijos laikotarpiu ir 24 mėnesius po garantijos laikotarpio pabaigos.

•　Naudotojų patirties programos duomenys (pvz., IMEI, stabilumas, akumuliatoriaus būsena): Duomenys saugomi 6 mėnesius nuo tada, kai jie buvo surinkti arba kai atšaukėte savo sutikimą, kad būtų tvarkomi duomenys.

•　Paskyros informacija (pvz., vardas, el. pašto adresas, naudotojų vardai, slaptažodžiai): Duomenys saugomi tol, kol paskyra yra aktyvi. Jei paskyra yra neaktyvi 24 mėnesius, duomenys bus ištrinti.

•　Pirkimo informacija (pvz., įrašai apie pirkinius ir atsisiuntimus, banko sąskaitos numeris, kredito kortelės duomenys): Kad būtų laikomasi apskaitos taisyklių, duomenys saugomi 10 metų nuo tada, kai jie buvo surinkti.

•　Pranešimų ir sąveikos informacija (pvz., vardas, el. paštas, prašymai): Duomenys saugomi 24 mėnesius nuo tada, kai jie buvo surinkti.

Be to, HMD taikomi teisiniai įpareigojimai saugoti duomenis siekiant laikytis privalomų teisės aktų.

Kokias teises turite?

Turite teisę žinoti, kokius su jumis susijusius asmens duomenis turime, kaip nurodyta toliau. Turite teisę reikalauti, kad būtų papildyti arba atnaujinti neišsamūs, neteisingi ar pasenę asmens duomenys. Tam tikrais atvejais turite teisę reikalauti ištrinti duomenis, apriboti jų tvarkymą ar teisę į duomenų perkeliamumą arba teisę nesutikti, kad jūsų asmens duomenys būtų tvarkomi. Šias teises galite įgyvendinti tvarkydami savo paskyrą ir pasirinkimus naudodamiesi galimais profilio tvarkymo įrankiais įrenginyje ir mūsų paslaugose arba su mumis susisiekdami. Kai kuriais atvejais, visų pirma tada, kai norite, kad ištrintume jūsų asmens duomenis arba nustotume juos tvarkyti, tai taip pat gali reikšti, kad galbūt negalėsime jums toliau teikti paslaugų.

•　Teisė susipažinti. Turite teisę žinoti, kokius su jumis susijusius asmens duomenis turime, arba gauti patvirtinimą, kad su jumis susijusių duomenų netvarkome. Su savo duomenimis galite susipažinti per paskyros nustatymus. Taip pat galite prašyti leisti susipažinti su savo duomenimis kreipdamiesi toliau pateiktais kontaktiniais duomenimis.

•　Teisė reikalauti ištaisyti duomenis.  Turite teisę reikalauti, kad būtų ištaisyti neišsamūs arba neteisingi asmens duomenys. Savo duomenis galite ištaisyti ir atnaujinti per paskyros nustatymus. Rekomenduojame reguliariai tai daryti, kad užtikrintumėte, jog asmens duomenys yra atnaujinti. Taip pat galite prašyti ištaisyti arba papildyti jūsų duomenis kreipdamiesi toliau pateiktais kontaktiniais duomenimis.

•　Teisė būti pamirštam.  Tam tikrais atvejais turite teisę reikalauti ištrinti jūsų asmens duomenis, pavyzdžiui, kai jūsų duomenų nebereikia tvarkyti, kad būtų pasiekti tikslai, kuriais jie buvo renkami, arba kai duomenų tvarkymas yra grindžiamas jūsų sutikimu, o savo sutikimą jūs norite atšaukti, ir nėra jokių kitų pagrindų tvarkyti duomenis. Atkreipkite dėmesį, kad duomenys gali būti reikalingi siekiant vykdyti jūsų ir HMD sutartį, arba HMD gali turėti įtikinamų teisėtų priežasčių saugoti tam tikrus duomenis. Jei norite, kad tokia informacija būtų ištrinta, tai reiškia, kad galbūt negalėsime jums toliau teikti paslaugų. Savo duomenis galite ištrinti per savo paskyros nustatymus arba kreipdamiesi toliau pateiktais kontaktiniais duomenimis.

•　Teisė nesutikti. Kai jūsų asmens duomenų tvarkymas grindžiamas teisėtu interesu, turite teisę nesutikti, kad tokie duomenys būtų tvarkomi. Galite reikalauti, kad jūsų asmens duomenis nustotume tvarkyti tiesioginės rinkodaros ar profiliavimo tikslais. Galite atsisakyti mūsų naujienlaiškio prenumeratos spustelėdami prenumeratos atsisakymo nuorodą, pateiktą apatinėje naujienlaiškių dalyje. Jums vis tiek gali būti siunčiami ypatingos svarbos įspėjimai ir kiti svarbūs pranešimai. Savo teise nesutikti galite pasinaudoti per savo paskyros nustatymus arba kreipdamiesi toliau pateiktais kontaktiniais duomenimis.

•　Teisė apriboti duomenų tvarkymą.  Tam tikrais atvejais galite turėti teisę riboti savo duomenų tvarkymą. Apribojus duomenų tvarkymą jūsų duomenys bus tik saugomi, o toliau nebebus tvarkomi. Pavyzdžiui, jei ginčijate savo duomenų tikslumą, turite teisę reikalauti, kad šių duomenų tvarkymas būtų apribotas tol, kol bus užtikrinta, kad jūsų duomenys yra tikslūs. Savo teise apriboti duomenų tvarkymą galite pasinaudoti kreipdamiesi toliau pateiktais kontaktiniais duomenimis.

•vTeisė į duomenų perkeliamumą.  Kai duomenys yra tvarkomi automatizuotomis priemonėmis ir remiantis sutartimi arba sutikimu, turite teisę gauti duomenis, kuriuos pateikėte HMD, kompiuterio skaitomu formatu, kad galėtumėte juos perduoti kitam duomenų valdytojui. Šią teisę galite įgyvendinti savo paskyros nustatymuose arba kreipdamiesi toliau pateiktais kontaktiniais duomenimis.

Jei savo teisėmis negalite pasinaudoti tiesiogiai per naudojamus HMD produktus ir paslaugas, su mumis galite susisiekti:

•　per „Nokia“ telefonų paskyrų portalą adresu www.nokia.com/phones/sso/login,

•　kreipdamiesi į pagalbos klientams tarnybą adresu www.nokia.com/en_int/phones/support#contact-us,

•　naudodamiesi pagalbos programa savo „Nokia“ telefone,

•　paštu adresu HMD Global Oy, c/o Privacy, Bertel Jungin aukio 9, 02600 Espoo, Suomija.

Galite prašyti išsamios informacijos apie duomenų perdavimą trečiosioms šalims, į trečiąsias valstybes bei apie pirmiau nurodytas apsaugos priemones su mumis susisiekdami. Jei manote, kad HMD, neatsižvelgiant į privatumo politikoje ir atitinkamuose papildymuose išdėstytus principus, pažeidė jūsų teises pagal taikomus duomenų apsaugos teisės aktus, turite teisę pateikti skundą duomenų apsaugos institucijai.

Kas yra jūsų asmens duomenų valdytojas?

Kai tvarkomi asmens duomenys, susiję su jūsų „Nokia“ telefonu, „Nokia telefonų“ paskyra ir kitomis susijusiomis paslaugomis, jūsų asmens duomenų valdytojas yra „HMD Global Oy“. Mūsų duomenų apsaugos pareigūnas yra Jari Koljonen.

Su HMD privatumo taisyklėmis susijusiais klausimais su mumis taip pat galite susisiekti adresu

HMD Global Oy, c/o Privacy, Bertel Jungin aukio 9, 02600 Espoo, Suomija

Mūsų produktuose ar paslaugose gali būti nuorodų į kitų įmonių interneto svetaines ir paslaugas, turinčių nuosavą privatumo politiką. Visos nuorodos į tokias interneto svetaines ir paslaugos pateikiamos tik jūsų patogumui. Prieš savo asmens duomenis pateikiant trečiosioms šalims, HMD rekomenduoja susipažinti su šia trečiųjų šalių privatumo politika.

Šios privatumo politikos pakeitimai

HMD gali kartais atnaujinti šią politiką, kad ji atitiktų mūsų asmens duomenų tvarkymo taisyklių, susijusių su mūsų produktais ir paslaugomis, arba taikomų teisės aktų pasikeitimus. Šios privatumo politikos pakeitimus galite rasti HMD privatumo portalo (www.nokia.com/phones/privacyportal) dalyje „Kas buvo pakeista?“ Paskutinio šios politikos atnaujinimo datą taip pat nurodysime šios politikos viršutinėje dalyje.

"</string>
    <string name="user_experience_activity">Papildymas dėl naudotojų patirties programos</string>
    <string name="user_experience_content">Galite „HMD Global“ padėti gerinti „Nokia“ telefonų kokybę ir našumą. Kai dalyvaujate naudotojų patirties programoje, renkame išsamią techninę jūsų telefono ir paslaugų informaciją, kaip jie veikia ir kaip jais naudojatės. &lt;br/> &lt;br/>Pavyzdžiui, duomenys naudojami siekiant &lt;br/> &lt;br/>•　patobulinti telefoną ir programas &lt;br/>•　pailginti akumuliatoriaus veikimo trukmę &lt;br/>•　teikti naudingesnes funkcijas ir paslaugas &lt;br/>•　pritaikyti jūsų naudojamus produktus bei paslaugas ir teikti aktualesnes paslaugas, atitinkančias jūsų profilį ir interesus, pavyzdžiui, paslaugose teikti rekomendacijas ir rodyti pritaikytą turinį ir reklamą. &lt;br/> &lt;br/>Pavyzdžiui, renkama ši informacija: &lt;br/> &lt;br/>•　telefono atpažinties numeris (IMEI) &lt;br/>•　informacija apie telefono modelį &lt;br/>•　informacija apie telefono sistemos ir programų versijas &lt;br/>•　valstybės mobiliojo ryšio kodas (MCC) &lt;br/>•　geografinės vietos informacija (informacija apie netoliese esantį „Wi-Fi“ prieigos tašką ar mobiliojo ryšio bokštą) &lt;br/>•　mobiliojo tinklo kodas (MNC) &lt;br/>•　IP adresas &lt;br/>•　informacija apie akumuliatoriaus lygį &lt;br/>•　informacija apie įdiegtas programas ir programinę įrangą &lt;br/>•　informacija apie naudojamas nuorodas ir funkcijas &lt;br/>•　informacija apie tai, kaip dažnai naudojamos programos &lt;br/>•　informacija apie programinės įrangos gedimus ir klaidas &lt;br/> &lt;br/>Surinktų duomenų nenaudojame tam, kad konkrečiai nustatytume jūsų tapatybę. Tačiau naudojimo duomenis galima sujungti su jūsų telefonu remiantis surinktais įrenginio identifikatoriais, pavyzdžiui, IMEI. Naudojimo duomenys su jūsų telefonu susiejami tik siekiant patobulinti telefono ir paslaugų funkcijas bei veikimą ir asmeniškai pritaikyti mūsų pasiūlymą. Pavyzdžiui, jei pastebime, kad mobilusis telefonas naudoja daug akumuliatoriaus energijos, galime pasiūlyti nustatymus, skirtus tausoti akumuliatorių. Surinktus duomenis galime bendrinti su trečiųjų šalių programų kūrėjais, kad padėtume jiems tobulinti savo programas ir paslaugas. Bendrinami duomenys yra anoniminiai ir jų negalima susieti su jumis arba jūsų įrenginiu. &lt;br/> &lt;br/>Jei naudotojas prisijungė prie naudotojų patirties programos, vieną kartą telefono aktyvinimo metu renkama informacija apie aktyvinimo vietą (GPS). Jei naudotojas prie naudotojų patirties programos neprisijungia, informacija apie aktyvinimo vietą (GPS) nerenkama. &lt;br/> &lt;br/>Atsisakyti dalyvauti naudotojų patirties programoje galite įrenginio nustatymuose.</string>
</resources>
