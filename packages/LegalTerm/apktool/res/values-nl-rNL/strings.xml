<?xml version="1.0" encoding="utf-8"?>
<resources>
    <string name="nokia_legal_title">HMD juridische informatie</string>
    <string name="privacy_activity">HMD-privacybeleid</string>
    <string name="privacy_context">"Privacybeleid voor producten en diensten van HMD Global

Ingaand 1 november 2018

Uw privacy is onze zorg

HMD Global Oy doet er alles aan om uw privacy te respecteren en om te voldoen aan geldende wet- en regelgeving op het gebied van gegevensbeveiliging en de bescherming van de persoonlijke levenssfeer. In dit privacybeleid (“Beleid”) wordt beschreven hoe we persoonlijke gegevens verzamelen en gebruiken. Het gaat daarbij om de gevallen waarin HMD de gegevensbeheerder is of waarin we naar de toepasselijkheid van dit Beleid verwijzen. “Persoonlijke gegevens” betekent informatie die op u of een andere identificeerbare persoon betrekking heeft.

We verstrekken aanvullende informatie die specifiek van toepassing is op een product of dienst in de Supplementen bij dit Beleid en in andere mededelingen die u kunt aantreffen wanneer u gebruik maakt van onze producten of diensten. Wanneer deze mededelingen afwijken van dit Beleid, gaan de mededelingen in de Supplementen voor.

Wij stellen het op prijs als u ons Beleid zou willen doornemen en ons wilt laten weten als u nog vragen hebt.

Welke informatie verzamelen we?

Wij verzamelen uw persoonlijke gegevens en andere informatie wanneer u een aankoop doet, gebruik maakt van of zich registreert voor onze producten en diensten, deelneemt aan acties of onderzoek of op een andere manier met ons communiceert. Het kan gaan om de volgende categorieën:

•　Activering van producten en diensten. Om gebruik te kunnen maken van de producten en diensten van HMD, kan het zijn dat deze eerst elektronisch geactiveerd moeten worden. Dat houdt in dat uw type toestel en applicatie en de unieke identificatiegegevens van uw toestel, applicatie, netwerk en abonnement naar HMD worden verzonden.

•　Gebruik van producten en diensten. 

　o　Wanneer u onze diensten online bezoekt, slaan onze webservers automatisch gegevens op van uw bezoek. Tot deze gegevens behoren IP-adressen, toegangstijden, de websites vanwaar u gelinkt werd, de bekeken pagina’s, de gebruikte links en functies, de bekeken of opgevraagde content, het type browser of applicatie, de taal en andere soortgelijke informatie. Onze applicaties kunnen periodiek contact maken met onze servers, bijvoorbeeld om naar updates te zoeken of om informatie naar ons te versturen over het gebruik van onze diensten. 

　o　Verbeteringsprogramma’s. Mogelijk vragen wij u vrijwillig deel te nemen aan programma’s ter verbetering van onze producten en diensten of aan onderzoekprogramma’s waarbij gedetailleerde informatie wordt verzameld. Zie ons Gebruikerservaringsprogramma Supplement.

　o　Positionerings- en locatiegegevens. Locatiegebaseerde diensten stellen uw exacte (of bij benadering) locatie vast via satelliet-, mobiele of WiFi-netwerken of andere netwerkgebaseerde positioneringsmethodes. Deze technieken kunnen inhouden dat uw locatiegegevens en unieke identificatiegegevens over uw toestel en mobiele of wifi-netwerk of andere netwerkgerelateerde identificatiegegevens worden uitgewisseld met HMD We gebruiken deze gegevens niet om u persoonlijk en zonder toestemming te identificeren.

•　Informatie die u ons verstrekt. Als u een account aanmaakt, een aankoop doet, een dienst aanvraagt, aan onderzoek of campagnes meedoet of anderszins met ons communiceert, kunnen wij informatie vragen zoals uw naam, e-mailadres, telefoonnummer, adres, gebruikersnamen en wachtwoorden, feedback, informatie over uw apparaten, leeftijd, geslacht, taal, bankrekeningnummer, creditcardgegevens en andere soortgelijke financiële informatie. Wij houden ook door u gegeven toestemmingen, voorkeuren en instellingen bij ten aanzien van, bijvoorbeeld, locatiegegevens, marketing en de uitwisseling van persoonsgegevens.

•　Informatie die wij van derden ontvangen. Wij ontvangen bepaalde informatie van externe sociale netwerkdiensten, bijvoorbeeld als u zich aanmeldt bij uw account en daarbij uw aanmeldgegevens van een sociaal netwerk gebruikt. Zie voor meer informatie ons Nokia-telefoonaccounts supplement.

•　Your transactions with us. We houden gegevens bij over uw aankopen, downloads, de content die u ons heeft verstrekt, uw aanvragen, de producten en diensten die aan u zijn verstrekt, betalingen en leveringen, uw contacten, gesprekken en andere communicatie met ons. We kunnen, in overeenstemming met geldende wet- en regelgeving, uw gesprekken met onze klantenservice of met andere service contactpunten opnemen.

Waarom verwerken wij persoonlijke gegevens?

HMD kan uw persoonlijke gegevens verwerken voor de volgende doeleinden. Er kunnen meerdere doeleinden tegelijk van toepassing zijn.

•　Levering van producten en diensten. We gebruiken uw persoonlijke gegevens om onze producten en diensten aan u te leveren, uw aanvragen te verwerken of op een andere manier uitvoering te geven aan de overeenkomst tussen u en HMD, de functionaliteit en veiligheid van onze producten en diensten te waarborgen, u te identificeren en oplichting en ander onrechtmatig gebruik te voorkomen en te onderzoeken. We gebruiken bijvoorbeeld activeringsgegevens van uw apparaat om de garantie op uw apparaat te activeren en u de juiste klantenservice te kunnen bieden. 

•　Personaliseren van producten en diensten. We gebruiken uw persoonlijke gegevens om de door u gebruikte producten en diensten op u af te stemmen en u relevantere diensten te leveren die overeenkomen met uw profiel en uw interesses. Bijvoorbeeld aanbevelingen en het weergeven van aangepaste inhoud en advertenties in onze diensten.

•　Accounts. Voor sommige diensten is het noodzakelijk dat u een account aanmaakt, zodat u uw content en voorkeuren beter kunt beheren. Voor meer informatie verwijzen wij u naar ons Nokia-telefoonaccount supplement.

•　Developing products and services. We gebruiken uw persoonlijke gegevens om onze producten, diensten, klantenservice, verkoop en marketing verder te ontwikkelen. U kunt bijvoorbeeld deelnemen aan ons Gebruikerservaringsprogramma en ons uw persoonlijke gegevens leveren om de kwaliteit en prestaties van onze producten en diensten te verbeteren. Zie ons Gebruikerservaringssupplement voor informatie over hoe wij uw persoonlijke gegevens gebruiken om onze producten en diensten verder te ontwikkelen. We kunnen de persoonlijke gegevens die worden verzameld in verband met uw gebruik van een specifiek HMD-product en/of specifieke HMD-dienst koppelen aan andere persoonlijke gegevens die wij van u hebben, tenzij die persoonlijke gegevens zijn verzameld voor een ander doel.

•　Communicatie met u. We gebruiken uw persoonlijke gegevens om met u te communiceren, bijvoorbeeld om u te laten weten dat onze diensten zijn gewijzigd of om belangrijke waarschuwingen en andere kennisgevingen met betrekking tot onze producten en/of diensten naar u te versturen en om contact op te nemen over zaken die zijn gerelateerd aan onze klantenservice . Voor meer informatie over hoe wij uw persoonlijke gegevens gebruiken om u onze klantenservice te kunnen bieden, verwijzen wij u naar ons Nokia Mobiele klantenservice supplement.

•　Marketing. We kunnen contact met u opnemen om u te informeren over nieuwe producten, diensten of aanbiedingen en voor marktonderzoek, mits u daarvoor toestemming hebt gegeven of dit anderszins is toegestaan. We kunnen uw persoonlijke gegevens gebruiken om ons aanbod te personaliseren en u diensten aan te bieden die relevant zijn voor u op basis van uw profiel en interesses. Bijvoorbeeld voor marketingdoeleinden. Zo kunnen wij op u afgestemde content in onze diensten weergeven of aanbevelingen geven omtrent accessoires. Dit kan betekenen dat er content van HMD of van een derde wordt weergegeven.

Wat zijn de grondslagen voor de verwerking?

HMD verwerkt uw persoonlijke gegevens alleen wanneer dit wettelijk is toegestaan. De verwerking is gebaseerd op de volgende rechtsgronden:

•　Overeenkomst. De verwerking van uw persoonlijke gegevens is noodzakelijk voor de uitvoering van een overeenkomst tussen u en HMD. Wij gebruiken uw persoonlijke gegevens om u onze producten en diensten aan te bieden en om de functionaliteit en veiligheid ervan te waarborgen. Als u ons niet de nodige gegevens verschaft, betekent dit dat wij niet in staat zijn het product of de dienst aan u te leveren. De overeenkomst is de basis voor de verwerking, bijvoorbeeld wanneer

　o　Wij de nodige persoonlijke gegevens verzamelen om de betaling te verwerken en uw aankopen te leveren..

　o　Wij met u communiceren, bijvoorbeeld om u te informeren over software-updates, om u waarschuwingen en andere belangrijke berichten te sturen met betrekking tot onze producten en/of diensten en om contact met u op te nemen voor klantenservice gerelateerde doeleinden.

•　Rechtmatige belangen.  HMD verwerkt persoonlijke gegevens wanneer dit noodzakelijk is voor de door HMD nagestreefde rechtmatige belangen. Rechtmatig belang verwijst naar een belang dat rechtmatig en belangrijk is voor HMD. Bij verwerkingsactiviteiten op basis van rechtmatig belangen worden uw rechten in aanmerking genomen en afgewogen tegen de belangen van HMD. U kunt contact met ons opnemen als u meer informatie over het afwegingsproces wilt. U hebt het recht om op grond van rechtmatige belangen bezwaar te maken tegen de verwerking. Lees in de rubriek Wat zijn uw rechten? meer over uw rechten en hoe u contact met ons kunt opnemen. Rechtmatige belangen zijn de basis voor de verwerking, bijvoorbeeld wanneer

　o　U HMD-producten en -diensten elektronisch activeert en uw apparaat en toepassingstype, evenals unieke apparaat-, applicatie-, netwerk- en abonnement-identificaties worden verzonden naar HMD.

　o　Wij contact met u opnemen om u op de hoogte te stellen van nieuwe gelijksoortige producten of diensten, als die u eerder van ons hebt verkregen.

　o　Wij uw persoonlijke gegevens gebruiken om ons aanbod te personaliseren en om u relevantere diensten aan te bieden die aansluiten op uw profiel en interesses, bijvoorbeeld om aanbevelingen te doen en om op maat gemaakte inhoud en advertenties in onze diensten af te beelden. Ook inhoud van derden kan hierbij worden weergegeven.

　o　Wij informatie over uw interesses, koopgedrag en feedback analyseren om onze bedrijfsactiviteiten, producten en diensten te ontwikkelen.

　o　Wij persoonlijke gegevens verwerken om fraude en ander misbruik te voorkomen en te onderzoeken en de rechtmatige belangen van HMD te verdedigen, bijvoorbeeld in civiele of strafrechtelijke procedures.

•　Toestemming. De verwerking van uw persoonlijke gegevens kan afhankelijk zijn van uw toestemming. In deze situaties vragen wij uw toestemming voordat uw persoonlijke gegevens worden verwerkt. Het geven van toestemming is altijd vrijwillig en u kunt uw toestemming te allen tijde intrekken. Intrekken van toestemming heeft geen invloed op de rechtmatigheid van de verwerking van gegevens vóór de intrekking van de toestemming. We houden gegevens bij van uw toestemmingen, voorkeuren en instellingen met betrekking tot bijvoorbeeld marketing, locatiegegevens en het delen van persoonlijke gegevens. Toestemming ligt aan de basis voor de verwerking in de volgende situaties:

　o　U neemt deel aan het Gebruikerservaringsprogramma en wij verzamelen gegevens over hoe u een bepaald HMD-product en/of -dienst gebruikt. Wij gebruiken de gegevens om onze producten en diensten te verbeteren. U kunt uw toestemming intrekken in de instellingen van uw apparaat. Meer informatie vindt u in de bijlage bij het Gebruikerservaringsprogramma.

　o　U schrijft zich in op onze mailinglijst om informatie te krijgen over nieuwe producten, diensten en promoties. U kunt uw toestemming voor marketingdoeleinden intrekken via de afmeldlink onderaan de nieuwsbrief.

　o　De dienst heeft een account nodig om uw gegevens en voorkeuren te beheren. U kunt uw toestemmingen voor verwerking beheren in de instellingen van uw account.

　o　Bij het gebruik van HMD-producten en -diensten kunnen locatiegegevens worden gebruikt die zijn gebaseerd op uw toestemming. U kunt uw toestemming voor de verwerking van locatiegegevens intrekken in de instellingen van uw apparaat of toepassing.

•　Rechtsplicht. HMD kan uw persoonlijke gegevens verwerken om te voldoen aan de wettelijke vereisten waaraan HMD is onderworpen. HMD kan bijvoorbeeld wettelijk verplicht zijn om op verzoek uw persoonlijke gegevens aan de autoriteiten bekend te maken.

Delen wij persoonlijke gegevens?

Wij verkopen of verhuren uw persoonlijke gegevens niet aan derden. Wij delen uw persoonlijke gegevens alleen in onderstaande gevallen met derden:

•　HMD-bedrijven en bevoegde derden. We kunnen uw persoonlijke gegevens delen met andere HMD-bedrijven of met bevoegde derden die persoonsgegevens voor HMD verwerken voor de in dit Beleid beschreven doeleinden. Het kan hierbij gaan om facturatie via uw netwerkprovider of een ander bedrijf, de levering van uw aankopen, de verlening van diensten, zoals de klantenservice, het beheren en analyseren van consumentengegevens, het uitvoeren van kredietcontroles en het doen van onderzoek. Wanneer u een HMD-product bij ons koopt, moeten wij wellicht informatie met uw netwerkprovider uitwisselen. Deze derden mogen uw persoonlijke gegevens niet voor andere doeleinden gebruiken. Wij verplichten hen om dit Beleid nauwgezet na te leven en om toepasselijke veiligheidsmaatregelen te nemen ter bescherming van uw persoonlijke gegevens.

•　Marketing. We kunnen uw persoonlijke gegevens met onze marketingpartners delen, bijvoorbeeld bij het beheer van marketingcampagnes. Wij kunnen gezamenlijke marketing en andere berichtgevingen met onze partners uitvoeren. Om dubbele en onnodige berichtgevingen te voorkomen en om de boodschap zoveel mogelijk op u af te stemmen, kan het zijn dat we door ons verzamelde informatie koppelen aan door onze partner verzamelde informatie, mits dit is toegestaan. Onze marketingpartners mogen uw persoonlijke gegevens niet voor andere doeleinden gebruiken. Wij verplichten hen om dit Beleid nauwgezet na te leven en om toepasselijke veiligheidsmaatregelen te nemen ter bescherming van uw persoonlijke gegevens.

•　Internationale overdracht van persoonlijke gegevens. Onze producten en diensten kunnen worden geleverd via bronnen en servers in verschillende landen verspreid over de hele wereld, inclusief de Europese Unie, de Verenigde Staten, Singapore en China. Dat betekent dat uw persoonlijke gegevens over landsgrenzen heen naar andere landen kunnen worden overgedragen, ook naar landen buiten de Europese Economische Ruimte (EER), waar geen wetten zijn die specifieke bescherming van persoonlijke gegevens bieden of waar andere wetten en regels gelden ten aanzien van gegevensbescherming. In dit soort gevallen zorgen wij ervoor dat er een wettelijke grond is voor een dergelijke overdracht en dat uw persoonlijke gegevens adequaat beschermd worden, zoals vereist bij geldende wetgeving. Dit doen wij bijvoorbeeld door gebruik te maken van standaardovereenkomsten die zijn goedgekeurd door de desbetreffende autoriteiten (indien vereist) en door het treffen van andere toepasselijke technische en organisatorische maatregelen met het oog op gegevensbescherming verplicht te stellen.

•　Vereiste bekendmakingen. We kunnen bij wet gedwongen worden om uw persoonlijke gegevens door te geven aan bepaalde autoriteiten of andere derden, bijvoorbeeld aan handhavingsinstanties in landen waar wij of derden namens ons actief zijn. Het kan ook zijn dat wij uw persoonlijke gegevens in overeenstemming met geldende wet- en regelgeving bekendmaken of op een andere manier verwerken om de gerechtvaardigde belangen van HMD te verdedigen, bijvoorbeeld in civiele of strafrechtelijke procedures.

•　Fusies en overnames. Als wij besluiten bedrijven in bepaalde landen te kopen, te verkopen, daarmee te fuseren of deze te reorganiseren, kan dit betekenen dat wij persoonlijke gegevens bekendmaken aan beoogde of feitelijke kopers en hun adviseurs of dat wij persoonlijke gegevens van verkopers en hun adviseurs ontvangen.

Hoe gaan we om met de privacy van kinderen?

De producten en diensten van HMD zijn over het algemeen bestemd voor een breed publiek. HMD verzameld niet bewust gegevens van kinderen zonder de toestemming van hun ouders of voogd.

Welke maatregelen worden genomen om persoonlijke gegevens te beschermen?

Privacybescherming en veiligheid krijgen veel aandacht bij het maken en leveren van onze producten en diensten. We hebben specifieke verantwoordelijkheden gecreëerd om kwesties op het gebied van privacybescherming en veiligheid af te handelen. We handhaven ons interne beleid en onze richtlijnen via een aantal toepasselijke activiteiten, waaronder proactief en reactief risicomanagement, security en privacy engineering, opleidingen en assessments We nemen toepasselijke maatregelen om de online veiligheid en de fysieke veiligheid te waarborgen en het risico op gegevensverlies en andere soortgelijke risico’s te beperken, waarbij rekening wordt gehouden met het risico dat gepaard gaat met de verwerking en de aard van de beschermde gegevens. Daarnaast is de toegang tot onze databases met persoonlijke gegevens voorbehouden aan bevoegde personen die een gerechtvaardigde reden hebben om die gegevens te bekijken.

Hoe gebruiken we cookies? 

HMD gebruikt cookies en andere soortgelijke technieken om onze websites en ons aanbod te presenteren en te verbeteren. We gebruiken ook cookies om onze diensten te personaliseren en advertenties te tonen. Sommige websites van HMD maken gebruik van de marketingtechnieken van derden, zoals DoubleClick, voor het tonen van advertenties.

Onze domeinen kunnen onderdelen van derden bevatten die cookies plaatsen namens een derde, bijvoorbeeld met betrekking tot een sociaal netwerk van een derde. Voor meer informatie over ons gebruik van cookies verwijzen wij u naar ons Cookiebeleid.

Hoe lang worden de gegevens bewaard?

We doen al het mogelijke om de persoonlijke gegevens in ons bezit accuraat te houden en onjuiste of niet langer geldende persoonlijke gegevens te verwijderen.

Bewaartermijnen variëren afhankelijk van het soort gegevens en de betreffende dienst of het product. De bewaartermijn van uw persoonlijke gegevens wordt bepaald aan de hand van de volgende criteria:

•　Informatie over de activering van producten en diensten (bijv. unieke apparaat-, applicatie-, netwerk- en abonnementsidentificatiecodes): De gegevens worden bewaard tijdens de garantieperiode en 24 maanden na afloop van de garantieperiode.

•　Gegevens van Gebruikerservaringsprogramma (bijv. IMEI-code, stabiliteit, batterijstatus): De gegevens worden bewaard tot 6 maanden nadat ze zijn verzameld of als u uw toestemming voor de verwerking intrekt.

•　Accountinformatie (bijv. aankoop- en downloadgegevens, bankrekeningnummer, creditcardgegevens): De gegevens worden bewaard zolang het account actief is. Als het account 24 maanden inactief is geweest, worden de gegevens verwijderd.

•　Aankoopinformatie (bijv. aankoop- en downloadgegevens, bankrekeningnummer, creditcardgegevens): Om te voldoen aan de boekhoudkundige regels worden de gegevens tot 10 jaar na het verzamelen ervan bewaard.

•　Informatie over communicatie en interactie (bijv. naam, e-mail, verzoeken): De gegevens worden bewaard tot 24 maanden nadat ze verzameld zijn.

Bovendien is HMD onderworpen aan wettelijke verplichtingen tot gegevensbewaring om te voldoen aan de bindende wetten.

Wat zijn uw rechten?

U hebt het recht te weten welke persoonlijke gegevens wij over u bewaren, zoals hieronder gespecificeerd. U hebt het recht om onvolledige, onjuiste of verouderde persoonlijke gegevens te laten bijwerken. In bepaalde gevallen hebt u het recht gegevens te laten verwijderen, verwerking te beperken of gegevens te doen overdragen, of bezwaar te maken tegen het verwerken van uw persoonlijke gegevens. U kunt uw recht gebruiken via de instellingen van uw account, met behulp van beschikbare tools voor profielbeheer op uw apparaat en in onze diensten, of door contact met ons op te nemen. In bepaalde gevallen, in het bijzonder wanneer u uw persoonlijke gegevens wilt verwijderen of het verwerken wilt stoppen, kan dit betekenen dat wij u niet langer de diensten kunnen bieden.

•　Recht op toegang. U hebt het recht te weten welke persoonlijke gegevens wij over u bewaren of om een bevestiging te ontvangen dat wij geen gegevens over u verwerken. U kunt uw gegevens bekijken via de instellingen van uw account. U kunt ook toegang tot uw gegevens aanvragen via onderstaande contactgegevens.

•　Recht op correctie.  U hebt het recht om onvolledige of onjuiste persoonlijke gegevens te laten rectificeren. U kunt uw gegevens corrigeren en bijwerken via de instellingen van uw account. Wij raden u aan dit van tijd tot tijd te doen om er zeker van te zijn dat uw persoonlijke gegevens up-to-date zijn. U kunt ook de correctie of vervollediging van uw gegevens aanvragen via onderstaande contactgegevens.

•　Recht om vergeten te worden.  U hebt het recht om in bepaalde situaties uw persoonlijke gegevens te laten wissen, bijvoorbeeld wanneer de verwerking van uw gegevens niet langer nodig is voor de doeleinden waarvoor ze zijn verzameld, of wanneer de verwerking is gebaseerd op uw toestemming en u uw toestemming wilt intrekken en er geen andere gronden voor verwerking zijn. Houd er rekening mee dat de gegevens nodig kunnen zijn om de overeenkomst tussen u en HMD uit te voeren, of dat HMD dwingende legitieme redenen kan hebben om bepaalde gegevens te bewaren. Als u dergelijke gegevens wilt laten verwijderen, betekent dit dat wij mogelijk niet in staat zijn om de diensten aan u te blijven leveren. U kunt uw gegevens wissen via de instellingen van uw account of via onderstaande contactgegevens.

•　Recht tot bezwaar. Wanneer de verwerking van uw persoonlijke gegevens is gebaseerd op een rechtmatig belang, hebt u het recht bezwaar te maken tegen een dergelijke verwerking. U kunt ons verzoeken de verwerking van uw persoonlijke gegevens voor direct marketing of profilering stop te zetten. U kunt zich afmelden voor onze nieuwsbrief door te klikken op de afmeldlink onderaan onze nieuwsbrieven. Belangrijke waarschuwingen en andere belangrijke berichten kunnen nog steeds naar u worden verzonden. U kunt uw recht tot bezwaar gebruiken via de instellingen van uw account of via onderstaande contactgegevens.

•　Recht op beperking van de verwerking.  In bepaalde situaties kunt u het recht hebben om de verwerking van uw gegevens te beperken. Wanneer de verwerking beperkt is, worden uw gegevens alleen opgeslagen en niet verder verwerkt. Als u bijvoorbeeld de juistheid van uw gegevens betwist, hebt u recht op een beperking van de verwerking van de betwiste gegevens, terwijl de juistheid van uw gegevens wordt gewaarborgd. U kunt uw recht op beperking van de verwerking gebruiken via onderstaande contactgegevens.

•　Recht op gegevensoverdraagbaarheid.  Wanneer de verwerking is gebaseerd op een overeenkomst of toestemming, hebt u het recht om de gegevens die u aan HMD hebt verstrekt te verkrijgen in een machineleesbaar formaat, zodat u deze kunt overdragen aan een andere beheerder. Dit kan via de instellingen van uw account of via onderstaande contactgegevens.

Als u uw rechten niet rechtstreeks kunt aanwenden via de HMD-producten en -diensten die u gebruikt, kunt u contact met ons opnemen via

•　Het accountportaal van Nokia-telefoons: www.nokia.com/phones/sso/login

•　Klantenservice: www.nokia.com/en_int/phones/support#contact-us

•　De ondersteuningsapp op uw Nokia-telefoon

•　E-mail: HMD Global Oy, c/o Privacy, Bertel Jungin aukio 9, 02600 Espoo, Finland

U kunt informatie vragen over de details van overdrachten naar derde landen en over de beveiliging door contact met ons op te nemen. Als u van mening bent dat HMD, ongeacht de beginselen die in het Privacybeleid en relevante supplements uiteen wordt gezet, inbreuk heeft gemaakt op uw rechten volgens de toepasselijke wetgeving inzake gegevensbescherming, hebt u het recht een klacht in te dienen bij de instantie voor gegevensbescherming.

Wie beheert uw persoonlijke gegevens?

HMD Global Oy beheert uw persoonlijke gegevens wanneer de persoonlijke gegevens worden verwerkt in verband met uw Nokia-telefoon, Nokia-telefoonaccount en andere gerelateerde diensten. Onze verantwoordelijke voor gegevensbescherming is Jari Koljonen.

Bij vragen inzake HMD’s-privacybeleid kunt u ook contact met ons opnemen op:

HMD Global Oy, c/o Privacy, Bertel Jungin aukio 9, 02600 Espoo, Finland

Onze producten en diensten kunnen links naar websites en diensten bevatten van andere bedrijven die een eigen privacybeleid voeren. Alle links naar dergelijke websites en diensten worden alleen voor uw gemak verstrekt. Voordat u uw persoonlijke gegevens aan derden verstrekt, raad HMD u aan dat u zich eerst bekend maakt met het privacybeleid van deze derden.

Wijzigingen aan dit Privacybeleid

HMD kan dit Beleid bijwerken teneinde wijzigingen in onze verwerking van persoonlijke gegevens in onze producten en diensten of in toepasselijke wetgeving te weerspiegelen. Wijzigingen in ons Privacybeleid vindt u in de rubriek “Bekijk onze wijzigingen in HMD’s Privacyportaal (www.nokia.com/phones/privacyportal). Wij geven daarbij tevens bovenaan het Beleid aan wanneer dit voor het laatst is bijgewerkt.
 
 "</string>
    <string name="user_experience_activity">Supplement Gebruikerservaringsprogramma</string>
    <string name="user_experience_content">U kunt HMD Global helpen de kwaliteit en prestaties van Nokia-telefoons te verbeteren. Als u deelneemt aan het Gebruikerservaringsprogramma, verzamelen wij technische gegevens over uw telefoon en diensten, hoe ze werken en hoe ze worden gebruikt. &lt;br/> &lt;br/>De gegevens worden bijvoorbeeld gebruikt om &lt;br/> &lt;br/>•　de telefoon en applicaties te verbeteren &lt;br/>•　de levensduur van de batterij te verlengen &lt;br/>•　meer nuttige functies en diensten te kunnen leveren &lt;br/>•　de door u gebruikte producten en diensten op u af te stemmen en u relevantere diensten te leveren die overeenkomen met uw profiel en uw interesses. Bijvoorbeeld aanbevelingen en het weergeven van aangepaste inhoud en advertenties in onze diensten. &lt;br/> &lt;br/>De verzamelde informatie kan onder andere bestaan uit: &lt;br/> &lt;br/>•　Identificatienummer telefoon (IMEI) &lt;br/>•　Model &lt;br/>•　Systeem en applicatieversie &lt;br/>•　Mobiele landcode (MCC) &lt;br/>•　Geografische locatie (dichtstbijzijnde wifi-toegangspunt of zendmast) &lt;br/>•　Mobiele netwerkcode (MNC) &lt;br/>•　IP-adres &lt;br/>•　Batterijniveau &lt;br/>•　Geïnstalleerde apps en software &lt;br/>•　Gebruikte links en functies &lt;br/>•　Hoe vaak de apps worden gebruikt &lt;br/>•　Informatie over crashes en fouten van de software &lt;br/> &lt;br/>De verzamelde gegevens worden niet gebruikt om u persoonlijk te identificeren. Gebruiksgegevens kunnen worden gecombineerd met uw telefoon op basis van de verzamelde identificatiecodes van het apparaat, zoals IMEI. De gebruiksgegevens worden alleen aan uw telefoon gekoppeld om de functionaliteit en prestaties van de telefoon en de diensten te verbeteren en u persoonlijke aanbiedingen te kunnen doen. Als we bijvoorbeeld merken dat de batterij van de mobiele telefoon erg belast wordt, kunnen we u instellingen aanraden om dit te verminderen. We kunnen de verzamelde gegevens delen met ontwikkelaars van externe apps, zodat zij hun apps en diensten kunnen verbeteren. De gedeelde gegevens zijn anoniem en kunnen niet naar u of uw telefoon worden herleid. &lt;br/> &lt;br/>Als de gebruiker meedoet aan het Gebruikerservaringsprogramma, worden locatiegegevens (GPS) bij het activeren van de telefoon verzameld. Als de gebruiker niet aan het Gebruikerservaringsprogramma meedoet, worden er geen locatiegegevens (GPS) verzameld. &lt;br/> &lt;br/>U kunt in de apparaatinstellingen aangeven dat u niet met het Gebruikerservaringsprogramma wilt meedoen.</string>
</resources>
