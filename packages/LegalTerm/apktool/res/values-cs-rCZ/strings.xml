<?xml version="1.0" encoding="utf-8"?>
<resources>
    <string name="nokia_legal_title">„Právní informace společnosti HMD“</string>
    <string name="privacy_activity">Zásadami ochrany osobních údajů společnosti HMD</string>
    <string name="privacy_context">"Zásady ochrany osobních údajů společnosti HMD Global týkající se výrobků a služeb

Datum účinnosti: 1. listopadu 2018

Řádnou ochranu vašich osobních údajů považujeme za důležitou.

Společnost HMD Global Oy se zavazuje respektovat vaše soukromí a dodržovat příslušné zákony na ochranu osobních údajů a soukromí. Tyto zásady ochrany osobních údajů (dále „zásady“) popisují, jak shromažďujeme a používáme osobní údaje tam, kde HMD vystupuje v roli správce údajů, jakož i v případech, které v těchto zásadách odkazujeme. „Osobními údaji“ se rozumí údaje týkající se vás nebo jiné identifikovatelné osoby.

V dodatcích k těmto zásadám naleznete doplňkové údaje o ochraně osobních údajů týkající se konkrétního výrobku nebo konkrétní služby, kromě toho se vám při používání výrobků nebo služeb mohou zobrazit další upozornění. Pokud existuje rozpor mezi takovými oznámeními a těmito zásadami, platí přednostně oznámení.

Věnujte potřebný čas seznámení se s těmito zásadami, a pokud budete mít jakékoli otázky, dejte nám vědět.

Jaké údaje shromažďujeme?

Vaše osobní údaje a další informace shromažďujeme, když uskutečníte nákup, když používáte naše výrobky či služby nebo se registrujete do našich výrobků a služeb, když se zapojujete do kampaní nebo výzkumu, případně když s námi uskutečňujete jinou interakci. Jsou zahrnuty následující kategorie:

•　Aktivace výrobků a služeb. Výrobky a služby HMD mohou vyžadovat elektronickou aktivaci, při níž se společnosti HMD zasílají údaje o typu zařízení a aplikace a jedinečný identifikátor zařízení, aplikace, sítě a předplatného.

•　Používání výrobků a služeb.

　o　Když využíváte přístup k našim službám online, naše webové servery vaši návštěvu automaticky zaznamenávají. Tyto záznamy obvykle obsahují IP adresu, dobu přístupu, odkazující webové stránky, navštívené stránky, použité odkazy a funkce, zobrazený nebo vyžádaný obsah, typ prohlížeče nebo aplikace, jazyk a další podobné informace. Naše aplikace se mohou spojovat s našimi servery pravidelně, například za účelem kontroly aktualizací nebo odeslání informací týkajících se využívání služby.

　o　Programy zdokonalování. Můžeme vás vyzvat, abyste se zapojili do dobrovolných programů, které mají za cíl zdokonalování výrobků a služeb nebo výzkum. V rámci těchto programů bývají shromažďovány podrobné údaje. Další informace najdete v dodatku týkajícím se Programu pro uživatele.

　o　Údaje o poloze. Služby využívající polohu určují vaši přesnou nebo přibližnou polohu různými metodami určení polohy využívajícími družicové, mobilní, Wi-Fi nebo jiné sítě. Tyto technologie mohou zahrnovat výměnu údajů o vaší poloze a jedinečných identifikátorů souvisejících se zařízením a mobilní, Wi-Fi nebo jinou sítí se společností HMD. Bez vašeho souhlasu nevyužíváme tyto údaje k vaší osobní identifikaci.

•　Informace, které nám poskytujete. Při vytváření účtu, nákupu, vyžádání služby, účasti ve výzkumu nebo kampaních nebo při jiné formě interakce s námi vás můžeme požádat o informace, jako je vaše jméno, e-mailová adresa, telefonní číslo, fyzická adresa, uživatelská jména a hesla, zpětná vazba, informace týkající se vašich zařízení, věku, pohlaví a jazyka, číslo bankovního účtu, údaje o platební kartě a další podobné finanční informace. Také vedeme záznamy o vašich souhlasech, preferencích a nastaveních týkajících se například údajů o poloze, marketingu a sdílení osobních údajů.

•　Informace, jež získáváme ze zdrojů, které představují třetí strany. Určité informace získáváme ze služeb sociálních sítí, které představují třetí strany, například když se ke svému účtu přihlásíte pomocí přihlašovacích údajů k účtu sociální sítě. Další informace najdete v dodatku týkajícím se účtu k telefonům Nokia.

•　Vaše transakce realizované s námi. Uchováváme záznamy o provedených nákupech, stahování, o obsahu, který jste nám poskytli, o vašich požadavcích, výrobcích a službách, které jsme poskytli my vám, podrobnosti o platbách a dodávkách, o vašich kontaktech a komunikaci, jakož i o další interakci s námi. V souladu s platnými zákony můžeme zaznamenávat vaši komunikaci s našimi službami péče o zákazníky nebo s dalšími obdobnými kontaktními místy.

Proč zpracováváme osobní údaje?

HMD může zpracovávat vaše osobní údaje pro následující účely. Platný může být jeden nebo více účelů souběžně.

•　Poskytování výrobků a služeb. Vaše osobní údaje využíváme k tomu, abychom vám mohli poskytovat naše výrobky a služby, ke zpracování vašich požadavků nebo jinak, jak to může být nezbytné v rámci plnění smlouvy mezi vámi a HMD, k zajištění funkčnosti a zabezpečení našich výrobků a služeb, k určení vaší totožnosti v zájmu předcházení a šetření podvodů a jiných zneužití. Například údaje o aktivaci zařízení používáme k aktivaci záruky k vašemu zařízení a k poskytování souvisejících služeb v rámci péče o zákazníky.

•　Personalizace výrobků a služeb. Vaše osobní údaje využíváme k personalizaci našich výrobků a služeb, které používáte, a k poskytování relevantnějších služeb, které odpovídají vašemu profilu a vašim zájmům, například k vytváření doporučení a zobrazování přizpůsobeného obsahu v našich službách.

•　Účty. Některé služby vyžadují účet, který vám pomáhá spravovat váš obsah a preference. Další informace naleznete v dodatku týkajícím se účtu k telefonům Nokia.

•　Vývoj výrobků a služeb. Vaše osobní údaje využíváme k vývoji našich výrobků a služeb, pro účely péče o zákazníky, prodeje a marketingu. Můžete se například zapojit do Programu pro uživatele a poskytovat nám osobní údaje za účelem zvyšování kvality a zlepšování výkonu našich výrobků a služeb. Další informace o tom, jak využíváme vaše osobní údaje k vývoji našich výrobků a služeb, najdete v dodatku týkajícím se Programu pro uživatele. Osobní údaje shromážděné ve spojitosti s vaším užíváním konkrétního výrobku nebo služby společnosti HMD můžeme spojit s dalšími osobními údaji, které o vás můžeme mít, pokud nejsou takové osobní údaje shromažďovány pro odlišné účely.

•　Komunikace s vámi. Vaše osobní údaje používáme ke komunikaci s vámi, například abychom vás informovali, že naše služby se změnily nebo abychom vám mohli poslat důležitá upozornění a další taková oznámení týkající se našich výrobků nebo služeb, případně abychom vás mohli kontaktovat pro účely týkající se péče o zákazníky. Další informace, jak využíváme vaše osobní údaje k poskytování služeb péče o zákazníky, najdete v dodatku týkajícím se péče o zákazníky společnosti Nokia.

•　Marketing. Může vás kontaktovat, abychom vás informovali o nových výrobcích, službách nebo propagačních akcích, které můžeme nabízet, případně za účelem provádění tržního průzkumu, pokud k tomu máme váš souhlas nebo pokud je to jinak přípustné. Vaše osobní údaje můžeme využít k personalizaci naší nabídky a k poskytování relevantnějších služeb, které odpovídají vašemu profilu a vašim zájmům, pro marketingové účely, například k zobrazování přizpůsobeného obsahu v našich službách nebo k doporučení příslušenství. Při této činnosti může být zobrazován obsah společnosti HMD nebo třetí strany.

Na jakém základě probíhá zpracování údajů?

HMD zpracovává vaše osobní údaje pouze tehdy, když je to zákonné. Zpracování vychází z následujících právních základů:

•　Smlouva. Zpracování vašich osobních údajů je nezbytné k plnění smlouvy mezi vámi a společností HMD. Vaše osobní údaje využíváme k tomu, abychom vám poskytovali naše výrobky a služby a zajistili jejich funkčnost a zabezpečení. Pokud nám neposkytnete nezbytné informace, znamená to, že vám nebudeme schopni poskytnout výrobek nebo službu. Smlouva je základem pro zpracování například v následujících případech:

　o　Shromažďujeme osobní údaje nutné ke zpracování platby a dodání vámi zakoupených položek.

　o　Komunikujeme s vámi, abychom vás například informovali o aktualizaci softwaru nebo abychom vám mohli poslat důležitá oznámení týkající se našich výrobků nebo služeb, případně abychom vás mohli kontaktovat pro účely týkající se péče o zákazníky.

•　Oprávněné zájmy.  HMD zpracovává osobní údaje, když je to nezbytné pro účely oprávněných zájmů společnosti HMD. Oprávněnými zájmy se rozumí zájmy, které jsou zákonné a pro společnost HMD důležité. Při činnostech zpracování vycházejících z oprávněných zájmů bereme v úvahu vaše práva, která musí být v rovnováze se zájmy společnosti HMD. Pokud máte zájem o další informace o tom, jak určujeme tuto rovnováhu, kontaktujte nás. Máte právo vznést námitku vůči zpracování na základě oprávněných zájmů. Další informace o vašich právech a o tom, jak nás kontaktovat, najdete v části „Jaká máte práva?. Oprávněné zájmy jsou základem pro zpracování například v následujících případech:
 　o　Aktivujete výrobky a služby HMD elektronicky a společnosti HMD se při tom zasílají údaje o typu zařízení a aplikace a jedinečný identifikátor zařízení, aplikace, sítě a předplatného.
 　o　Kontaktujeme vás, abychom vás informovali o nových výrobcích nebo službách podobných těm, které jste od nás již dříve obdrželi.
 　o　Vaše osobní údaje můžeme využít k personalizaci naší nabídky a k poskytování relevantnějších služeb, které odpovídají vašemu profilu a vašim zájmům, například abychom vám poskytli doporučení, zobrazili přizpůsobený obsah nebo pro účely marketingu v našich službách. Při této činnosti může být zobrazován obsah třetí strany.
 　o　Analyzujeme informace o vašich zájmech, nákupním chování a zpětnou vazbu v zájmu rozvoje našich obchodních operací, výrobků a služeb.
 　o　Zpracováváme osobní údaje za účelem předcházení a vyšetřování podvodů a dalšího zneužití, k obraně oprávněných zájmů společnosti HMD, například v občanskoprávním nebo trestněprávním řízení.
 •　Souhlas. Zpracování vašich osobních údajů může vycházet z vašeho souhlasu. V těchto situacích vás požádáme o souhlas ještě před tím, než budou vaše osobní údaje zpracovány. Poskytnutí takového souhlasu je vždy dobrovolné a máte možnost svůj souhlas kdykoli odvolat. Odvolání souhlasu nemá žádný dopad na zákonnost zpracování na základě daného souhlasu před jeho odvoláním. Také vedeme záznamy o vašich souhlasech, preferencích a nastaveních týkajících se například marketingu, údajů o poloze a sdílení osobních údajů. Souhlas je základem pro zpracování například v následujících situacích:
 　o　Když se zapojíte do Programu pro uživatele, shromažďujeme údaje o tom, jak využíváte konkrétní výrobek nebo službu HMD. Údaje využijeme ke zlepšování našich výrobků a služeb. Svůj souhlas můžete odvolat v nastavení zařízení. Další informace naleznete v dodatku týkajícím se Programu pro uživatele.
 　o　Můžete se přihlásit k odběru našich zpráv, v nichž informujeme o nových výrobcích, službách a propagačních akcích. Souhlas pro účely marketingu můžete kdykoli odvolat pomocí odkazu pro zrušení odběru, který se nachází na konci zpravodaje.
 　o　Služba vyžaduje účet, který vám pomáhá spravovat váš obsah a preference. Obsah pro zpracování můžete spravovat v nastavení účtu.
 　o　Použití výrobků a služeb HMD může, na základě vašeho souhlasu, zahrnovat použití údajů o poloze. Souhlas se zpracováním údajů o poloze můžete odvolat v nastavení zařízení nebo aplikace.
 •　Zákonná povinnost. Může být nutné, aby společnost HMD zpracovávala vaše osobní údaje, aby splnila své zákonné povinnosti, které se na HMD vztahují. Společnost HMD může být například ze zákona povinna sdělit vaše osobní údaje na vyžádání orgánům státní správy.
 Sdílíme osobní údaje?
 Vaše osobní údaje neprodáváme, nepronajímáme ani nepůjčujeme třetím stranám. Vaše osobní údaje můžeme sdělit třetím stranám pouze v následujících situacích:
 •　Společnosti skupiny HMD a oprávněné třetí strany. Vaše osobní údaje můžeme sdílet s dalšími společnostmi skupiny HMD nebo s oprávněnými třetími stranami, které zpracovávají osobní údaje pro společnost HMD pro účely popsané v těchto zásadách. Může se například jednat o fakturaci prostřednictvím vašeho operátora nebo jinak, dodání vámi zakoupených položek, poskytování služeb včetně služeb pro zákazníky, analyzování údajů o spotřebitelích, kontroly kreditní spolehlivosti nebo provádění průzkumu. Když zakoupíte výrobek HMD, může být nutné, abychom si vyměnili informace s vaším operátorem. Tyto třetí strany nemají povoleno používat vaše osobní údaje pro žádné jiné účely. Požadujeme po nich, aby jednaly v souladu s těmito zásadami a využívaly vhodná bezpečnostní opatření k ochraně vašich osobních údajů.
 •　Marketing. Můžeme sdílet vaše osobní údaje s našimi marketingovými partnery, například pro účely správy marketingových kampaní. Můžeme marketing provádět společně, případně můžeme i jinak komunikovat s našimi partnery. S cílem vyhnout se duplicitní či zbytečné komunikaci a pro účely přípravy sdělení pro vás na míru můžeme v případech, kdy to připouští zákon, spojit informace, které shromáždila společnost HMD, s informacemi, které shromáždil partner. Naši marketingoví partneři nemají povoleno používat vaše osobní údaje pro žádné jiné účely. Požadujeme po nich, aby jednali v souladu s těmito zásadami a využívali vhodná bezpečnostní opatření k ochraně vašich osobních údajů.
 •　Mezinárodní přenos osobních údajů. Při poskytování našich výrobků a služeb využíváme prostředky a servery nacházející se v různých zemích a regionech světa, včetně Evropské unie, Spojených států amerických, Singapuru a Číny. Proto mohou být vaše osobní údaje přenášeny přes mezinárodní hranice, mimo území, kde využíváte naše výrobky a služby, včetně zemí mimo Evropský hospodářský prostor (EHP), kde neexistují zákony poskytující speciální ochranu osobních údajů, případně kde platí jiné právní předpisy o ochraně osobních údajů. V takových případech zajišťujeme, aby pro takový přenos existoval právní základ a aby byla zajištěna adekvátní ochrana vašich osobních údajů, jak to vyžadují platné právní předpisy, například využitím standardních smluvních ustanovení schválených příslušnými orgány (kde je to nezbytné) nebo vyžadováním, aby byla aplikována další vhodná technická a organizační opatření k zabezpečení údajů.
 •　Povinná sdělení. Můžeme mít povinnost plynoucí ze závazných právních předpisů sdělit vaše osobní údaje určitým orgánům nebo třetím stranám, například donucovacím orgánům v zemích, kde působíme my nebo třetí strany jednající naším jménem. Můžeme také sdělit nebo jinak zpracovávat vaše osobní údaje v souladu s platnými právními předpisy pro účely obhajoby oprávněných zájmů společnosti HMD, například v rámci občanskoprávního nebo trestněprávního řízení.
 •　Fúze a akvizice. Pokud se rozhodneme k prodeji, koupi, fúzi nebo jiné formě reorganizace naší firmy v určitých zemích, může to zahrnovat sdělení osobních údajů potenciálním nebo skutečným kupcům a jejich poradcům, případně přijetí osobních údajů od prodávajících a jejich poradců.
 Jak řešíme otázku ochrany soukromí dětí?
 Výrobky a služby společnosti HMD jsou obvykle určeny pro obecné publikum. Společnost HMD neshromažďuje vědomě údaje o dětech, aniž by k tomu měla souhlas jejich rodičů nebo opatrovníků.
 Jaké kroky realizujeme k ochraně osobních údajů?
 Soukromí a zabezpečení představují klíčové aspekty při vytváření a poskytování našich výrobků i služeb. Za účelem řešení záležitostí souvisejících se soukromím a zabezpečením jsme stanovili konkrétní odpovědnosti. Interní zásady a pokyny vynucujeme prostřednictvím vhodně vybraných činností, například pomocí aktivního a reaktivního řízení rizik, technických opatření k zajištění zabezpečení a ochrany soukromí, školení a evaluací. Provádíme také vhodné kroky k řešení otázek online zabezpečení, fyzického zabezpečení, rizik ztráty údajů a dalších takových rizik, s přihlédnutím k tomu, jaké riziko zpracování představuje a jaké povahy jsou zpracovávané údaje. Také omezujeme přístup k našim databázím obsahujícím osobní údaje na oprávněné osoby, které mají řádný důvod pro přístup k takovým informacím.
 Jak používáme soubory cookie?
 Společnost HMD používá soubory cookie a podobné další technologie k provozování a vylepšování našich webů a naší nabídky. Soubory cookie používáme také k personalizaci a zobrazování reklam. Některé weby společnosti HMD využívají k zobrazování reklam inzertní technologie třetích stran, například DoubleClick.
 Naše domény mohou zahrnovat prvky třetích stran, které ukládají soubory cookie jménem takové třetí strany, například ve vztahu k sociálním sítím, které představují třetí stranu. Další informace o tom, jak používáme soubory cookie, naleznete v zásadách použití souborů cookie.
 Jak dlouho údaje uchováváme?
 Přijímáme přiměřené kroky, jejichž cílem je zajistit přesnost osobních údajů, které máme v držení, a smazání nesprávných nebo nepotřebných údajů.
 Období uchovávání údajů závisí na typu údajů a na příslušné službě či výrobku. Doba uchovávání vašich osobních údajů je určena v souladu s následujícími kritérii:
 •　Informace o aktivaci výrobků a služeb (např. jedinečné identifikátory zařízení, aplikace, sítě a předplatného): Údaje jsou uchovávány po záruční dobu a dále po dobu 24 měsíců po skončení záruční doby.
 •　Údaje týkající se Programu pro uživatele (např. IMEI, stabilita, stav baterie): Údaje jsou uchovávány po dobu 6 měsíců od data shromáždění, případně když odvoláte souhlas se zpracováním.
 •　Informace o účtu (např. jméno, e-mailová adresa, uživatelská jména, hesla): Údaje uchováváme, dokud je účet aktivní. Když je účet po dobu 24 měsíců bez aktivity, dojde ke smazání údajů.
 •　Informace o nákupech (např. záznamy nákupů a stahování, číslo bankovního účtu, údaje o platební kartě): Údaje jsou uchovávány po dobu 10 let od data, kdy byly shromážděny, protože to vyžadují předpisy týkající se účetnictví.
 •　Informace o komunikaci a interakcích(např. jméno, e-mail, požadavky): Údaje jsou uchovávány po dobu 24 měsíců od data shromáždění.
 Kromě toho se na společnost HMD vztahuje zákonná povinnost uchovávat údaje v souladu se závaznými právními předpisy.
 Jaká máte práva?
 Máte právo vědět, jaké osobní údaje o vás máme v držení, jak se uvádí níže. Máte právo neúplné, nesprávné nebo zastaralé osobní údaje doplnit či pozměnit. Za určitých případů máte právo na výmaz, omezení nebo na přenositelnost údajů, případně vznést námitku vůči zpracování vašich osobních údajů. Svá práva můžete uplatnit pomocí správy svého účtu a voleb, jež nabízí dostupné nástroje pro správu profilu na vašem zařízení a v našich službách, případně nás můžete kontaktovat. V některých případech, především pokud si přejete osobní údaje smazat nebo ukončit jejich zpracování, to může znamenat, že vám nebudeme již nadále moci poskytovat služby.
 •　Právo na přístup. Máte právo vědět, jaké osobní údaje o vás máme v držení, případně máte právo obdržet potvrzení, že údaje o vás nezpracováváme. Přístup ke svým údajům můžete provést pomocí nastavení účtu. O přístup ke svým údajům můžete také požádat s využitím níže uvedených kontaktních údajů.
 •　Právo na opravu. Máte právo neúplné nebo nesprávné osobní údaje opravit. Své údaje můžete opravit a aktualizovat prostřednictvím nastavení účtu. Vybízíme vás k tomu, abyste tak čas od času učinili a zajistili tak, že jsou vaše osobní údaje aktuální. O opravu nebo doplnění svých údajů můžete také požádat s využitím níže uvedených kontaktních údajů.
 •　Právo být zapomenut. Máte právo na výmaz svých osobních údajů v určitých situacích, například když zpracování vašich údajů již není nezbytné pro účely, pro který byly údaje shromážděny, nebo když zpracování vychází z vašeho souhlasu, vy chcete svůj souhlas odvolat a neexistuje žádný další základ pro zpracování. Upozorňujeme, že údaje mohou být nezbytné k plnění smlouvy mezi vámi a společností HMD, případně že společnost HMD může mít závažné oprávněné důvody, aby si určité údaje ponechala. Pokud chcete smazat takové údaje, znamená to, že možná nebudeme schopni vám i nadále poskytovat služby. Údaje můžete smazat v nastavení účtu, případně využijte níže uvedené kontaktní údaje.
 •　Právo vznést námitku. Když zpracování vašich osobní údajů vychází z oprávněného zájmu, máte právo vůči takovému zpracování vznést námitku. Můžete požádat o ukončení zpracování vašich osobních údajů pro účely přímého marketingu nebo profilování. Můžete odhlásit odběr zpravodaje kliknutím na odkaz pro ukončení odběru, který se nachází na konci našich zpravodajů. Závažná upozornění a další důležitá oznámení vám budeme moci zasílat i nadále. Právo na vznesení námitky můžete uplatnit v nastavení účtu, případně využijte níže uvedené kontaktní údaje.
 •　Právo na omezení zpracování. Za určitých situací máte právo na omezení zpracování vašich údajů. Když dojde k omezení zpracování, vaše údaje budou pouze uchovávány a nebudou již dále zpracovávány. Pokud například máte pochybnosti o přesnosti svých údajů, máte právo na to, aby bylo omezeno zpracování údajů, o nichž máte pochybnosti, dokud se nepřesvědčíte, že jsou údaje přesné. Právo na omezení zpracování můžete uplatnit s využitím níže uvedených kontaktních údajů.
 •　Právo na přenositelnost údajů. Když se zpracování provádí automatizovanými prostředky a vychází ze smlouvy nebo souhlasu, máte právo získat údaje, které jste společnosti HMD poskytli, ve strojově čitelném formátu, abyste je mohli přenést jinému správci údajů. To lze provést prostřednictvím nastavení účtu, případně využijte níže uvedené kontaktní údaje.
 Pokud nemůžete uplatnit svá práva přímo prostřednictvím vámi používaných výrobků a služeb HMD, můžete nás kontaktovat prostřednictvím následujících údajů:
 •　Portál účtů k telefonům Nokia: www.nokia.com/phones/sso/login
 •　Služby zákazníkům: www.nokia.com/en_int/phones/support#contact-us
 •　Aplikace podpory ve vašem telefonu Nokia
 •　Poštovní adresa: HMD Global Oy, c/o Privacy, Bertel Jungin aukio 9, 02600 Espoo, Finsko
 Chcete-li žádat o informace o přenosu údajů třetím stranám, do třetích zemí a o bezpečnostních opatřeních uvedených výše, kontaktujte nás. Pokud se domníváte, že se společnost HMD, bez ohledu na principy stanovené v těchto zásadách ochrany osobních údajů a v příslušných dodatcích, dopustila porušení platných právních předpisů o ochraně osobních údajů, máte právo si stěžovat u úřadu pro ochranu osobních údajů.
 Kdo je správcem vašich osobních údajů?
 Správcem vašich osobních údajů, pokud jde o zpracování osobních údajů ve spojitosti s telefonem Nokia, účtem k telefonu Nokia a dalším souvisejícím službám, je společnost HMD Global Oy. Naším pověřencem pro ochranu osobních údajů je Jari Koljonen.
 Ve věcech týkajících se postupů společnosti HMD při ochraně osobních údajů nás můžete kontaktovat na adrese:
 HMD Global Oy, c/o Privacy, Bertel Jungin aukio 9, 02600 Espoo, Finsko
 Naše výrobky nebo služby mohou obsahovat odkazy na weby a služby jiných firem, které uplatňují své vlastní zásady ochrany osobních údajů. Všechny odkazy na takové weby a služby vám poskytujeme pouze pro vaše pohodlí. Společnost HMD doporučuje, abyste se, než odešlete jakékoli osobní údaje třetím osobám, seznámili se zásadami ochrany osobních údajů takové třetí strany.
 Změny těchto zásad ochrany osobních údajů
 Společnost HMD může čas od času tyto zásady aktualizovat, aby odrážely změny našich postupů při zpracování osobních údajů, pokud jde o naše výrobky a služby, případně změny platných právních předpisů. Změny těchto zásad ochrany osobních údajů naleznete na portálu ochrany osobních údajů společnosti HMD (www.nokia.com/phones/privacyportal) v sekci „Co se změnilo?“. Datum poslední změny těchto zásad také vždy uvádíme v záhlaví zásad.
 "</string>
    <string name="user_experience_activity">Dodatek týkající se Programu pro uživatele</string>
    <string name="user_experience_content">Můžete pomoci společnosti HMD Global zvyšovat kvalitu a výkonnost telefonů Nokia. Když se účastníte Programu pro uživatele, shromažďujeme technické údaje o vašem telefonu a službách, o tom, jak fungují a jak je využíváte. &lt;br/> &lt;br/>Tyto údaje pak slouží například ke &lt;br/> &lt;br/>•　zlepšování telefonu a aplikací, &lt;br/>•　prodlužování výdrže baterie, &lt;br/>•　poskytování užitečnějších funkcí a služeb, &lt;br/>•　personalizaci našich výrobků a služeb, které používáte, a k poskytování relevantnějších služeb, které odpovídají vašemu profilu a vašim zájmům, například k vytváření doporučení a zobrazování přizpůsobeného obsahu a reklamy v našich službách. &lt;br/> &lt;br/>Shromažďované informace zahrnují například: &lt;br/> &lt;br/>•　identifikační číslo telefonu (IMEI), &lt;br/>•　model telefonu, &lt;br/>•　verzi systému telefonu a aplikace, &lt;br/>•　kód země (MCC), &lt;br/>•　zeměpisnou polohu (blízký přístupový bod sítě Wi-Fi nebo mobilní vysílač), &lt;br/>•　kód mobilního operátora (MNC), &lt;br/>•　IP adresu, &lt;br/>•　nabití baterie, &lt;br/>•　nainstalované aplikace a software, &lt;br/>•　použité odkazy a funkce, &lt;br/>•　jak často aplikace používáte, &lt;br/>•　informace o pádu softwaru a softwarových chybách. &lt;br/> &lt;br/>Shromážděné údaje nevyužíváme k vaší osobní identifikaci. Údaje o používání je však možné spojit s vaším telefonem na základě shromážděných identifikátorů zařízení, jako je například IMEI. Údaje o použití jsou spojovány s vaším telefonem pouze za účelem zdokonalování funkcí a výkonu telefonu a služeb a k personalizaci naší nabídky. Pokud například zjistíme, že mobilní telefon intenzivně spotřebovává energii baterie, můžeme doporučit nastavení, jež výdrž baterie prodlouží. Shromážděné údaje můžeme sdílet se třetími stranami vyvíjejícími aplikace, abychom jim pomohli zdokonalovat jejich aplikace a služby. Sdílené údaje jsou anonymní a není možné je nijak přiřadit k vám ani vašemu zařízení. &lt;br/> &lt;br/>Je-li uživatel přihlášen do Programu pro uživatele, získává se poloha při aktivaci (GPS) jednou, a to při aktivaci telefonu. Pokud uživatel do Programu pro uživatele přihlášen není, poloha při aktivaci (GPS) se nezískává. &lt;br/> &lt;br/>Odhlášení z Programu pro uživatele lze provést v nastavení zařízení.</string>
</resources>
