<?xml version="1.0" encoding="utf-8"?>
<resources>
    <string name="hmd_service_terms_message">Syarat Perkhidmatan &lt;br/> &lt;br/>Tarikh kuat kuasa 14hb Oktober 2016 &lt;br/> &lt;br/>&lt;b>1. Penerimaan&lt;/b> &lt;br/>Kesemua Syarat-Syarat Perkhidmatan HMD Global ini berserta dengan Dasar Privasi dan semua lain-lain syarat dan maklumat tambahan yang mungkin dibekalkan dalam Perkhidmatan tersebut (secara kolektif “Syarat-syarat”) akan mentadbir penggunaan anda ke atas perkhidmatan, laman, kandungan dan perisian (secara kolektif \"Perkhidmatan\"). Dengan mendaftar untuk atau menggunakan Perkhidmatan tersebut atau mana-mana bahagiannya anda menerima Syarat-syarat ini. &lt;br/> &lt;br/>Syarat-syarat tersebut membentuk suatu perjanjian di antara anda dengan HMD Global Oy, Bertel Jungin aukio 9, 02600 Espoo, Finland termasuk anak-anak syarikat dan pembekalnya (secara kolektif HMD Global), mentakrifkan hak-hak dan tanggungjawab anda dan HMD Global berkenaan dengan Perkhidmatan tersebut. &lt;br/> &lt;br/>&lt;b>2. Kelayakan&lt;/b> &lt;br/>Untuk menggunakan Perkhidmatan tersebut, anda mesti berusia sekurang-kurangnya tiga belas (13) tahun. Jika anda berumur di bawah tiga belas (13) tahun, atau sekurang-kurangnya tiga belas (13) tahun tetapi adalah di bawah umur di mana anda tinggal, anda mesti mendapatkan persetujuan daripada ibubapa atau penjaga sah anda untuk mendaftar bagi pihak anda dan membenarkan penggunaan Perkhidmatan tersebut oleh anda. Sesiapa yang melengkapkan pendaftaran mestilah berwibawa dari segi undang-undang. &lt;br/> &lt;br/>&lt;b>3. Pendaftaran dan Penamatan&lt;/b> &lt;br/>Untuk menggunakan Perkhidmatan anda mungkin perlu mendaftar dan membuka satu Akaun HMD Global dengan nama pengguna dan kata laluan yang mungkin tertakluk kepada syarat-syarat berasingan. Anda mungkin perlu membekalkan kami dengan maklumat peribadi atau lain-lain maklumat tertentu. HMD Global mungkin perlu mengesahkan alamat e-mel anda sebelum Akaun HMD anda boleh digunakan. Selepas penggunaan pertama peranti anda dan setiap kali anda mengemaskini perisian peranti Nokia, satu mesej teks akan dihantarkan kepada HMD Global. Penghasilan Akaun HMD memerlukan penghantaran data. Kos penghantaran data mungkin akan dikenakan. &lt;br/> &lt;br/>Anda bersetuju untuk membekalkan maklumat yang benar dan lengkap apabila mendaftar untuk Perkhidmatan tersebut dan untuk memastikan yang maklumat tersebut dikemaskini. Anda mesti berhati-hati untuk melindungi nama pengguna dan kata laluan anda terhadap penyalahgunaan oleh orang lain dan dengan serta-mertanya memaklumkan kepada HMD Global tentang sebarang penyalahgunaan. Anda, dan ibubapa atau penjaga sah anda jika anda di bawah umur, bertanggungjawab secara peribadi untuk sebarang penggunaan Perkhidmatan tersebut. &lt;br/> &lt;br/>Anda boleh menamatkan pendaftaran anda jika anda tidak lagi berhasrat untuk menggunakan Perkhidmatan tersebut. Selepas penamatan, anda tidak lagi mempunyai akses ke Perkhidmatan tersebut. HMD Global boleh menamatkan pendaftaran anda atau mengehadkan akses anda ke bahagian-bahagian tertentu Perkhidmatan tersebut jika HMD Global percaya secara wajar bahawa anda telah melanggar Syarat-syarat atau dengan notis awal jika anda gagal untuk mendaftar masuk ke dalam Perkhidmatan tersebut menggunakan nama pengguna anda untuk sepanjang tempoh enam (6) bulan. &lt;br/> &lt;br/>Kecuali seperti yang ternyata dalam Dasar Privasi, HMD Global tidak bertanggungjawab untuk sebarang penyingkiran atau kehilangan maklumat atau kandungan yang telah anda kemukakan kepada Perkhidmatan tersebut. Apabila maklumat atau kandungan disingikirkan daripada Perkhidmatan sama ada oleh anda atau HMD Global, kesan-kesan atau salinan-salinannya mungkin masih wujud di lain-lain tempat. &lt;br/> &lt;br/>&lt;b>4. Lesen&lt;/b> &lt;br/>HMD Global memberi kepada anda lesen bukan eksklusif, tidak boleh ditukar-milik, boleh ditarik-balik pada bila-bila masa di atas budi bicara HMD Global, untuk mengakses dan menggunakan Perkhidmatan tersebut secara tegasnya mematuhi kepada Syarat-syarat berkenaan. Penggunaan Perkhidmatan tersebut tidak memberikan anda sebarang hak-hak harta intelek di dalam atau kepada sebarang maklumat atau kandungan dalam Perkhidmatan tersebut. &lt;br/> &lt;br/>Sebagai sebahagian daripada Perkhidmatan, HMD Global boleh membekalkan anda dengan kandungan yang dihasilkan oleh HMD Global atau pemegang-pemegang lesennya (“Kandungan”). HMD Global memberi kepada anda lesen bukan eksklusif dan berterusan untuk menggunakan Kandungan tersebut bagi tujuan yang dimaksudkan, kecuali jika ia dinyatakan sebaliknya dalam Syarat-syarat berkenaan atau tempahan pembelian. Sesetengah Kandungan tersebut mungkin hanya tersedia kepada penduduk kawasan geografi tertentu. Anda terikat kepada sebarang had yang berkenaan dengan Kandungan tertentu yang anda perolehi menerusi Perkhidmatan tersebut. Sebarang lesen yang diperolehi kepada Kandungan pihak-ketiga adalah perjanjian yang mengikatkan di antara anda dengan pembekal Kandungan pihak-ketiga tersebut. Anda hanya mempunyai hak kepada Kandungan seperti yang telah dinyatakan secara jelas di sini. &lt;br/> &lt;br/>HMD Global boleh membekalkan anda dengan perisian tertentu yang dihasilkan oleh HMD Global, atau pemegang-pemegang lesennya (“Perisian”) sebagai sebahagian daripada Perkhidmatan. Penggunaan Perisian oleh anda mungkin tertakluk kepada syarat-syarat dan peraturan-peraturan berasingan yang mesti anda persetujui sebelum menggunakan Perisian tersebut. Jika tiada syarat-syarat dan peraturan-peraturan berasingan yang terpakai kepada Perisian sedemikian, syarat-syarat berikut akan terpakai: HMD Global memberi kepada anda suatu hak terhad, bukan eksklusif, tidak boleh dipindah-milik untuk memasang dan menggunakan Perisian tersebut pada komputer dan/atau peranti mudah-alih anda. Anda dilarang menyalin Perisian tersebut, kecuali untuk membuat satu salinan arkib sandaran. Anda dilarang mengedar, memindah hak penggunaan, mengubahsuai, menterjemah, menghasilkan semula, menjual semula, memberi sub-lesen, menyewa, memajak, membina balik, ataupun mencuba untuk mendapatkan kod sumbernya atau membuat karya-karya derivatif dari Perisian tersebut. Untuk perisian berlesen sumber terbuka, syarat-syarat lesen sumber terbuka adalah terpakai. Penggunaan Perisian oleh anda menyatakan bahawa anda bersetuju kepada sebarang syarat-syarat dan peraturan-peraturan yang dikenakan. &lt;br/> &lt;br/>Perisian mungkin tertakluk kepada kawalan eksport di bawah Peraturan Pentadbiran Eksport AS dan peraturan import dan eksport lain. Anda bersetuju untuk mematuhi semua peraturan import dan eksport dan mengakui bahawa anda bertanggungjawab mendapatkan lesen untuk mengeksport, mengeksport semula, memindah, atau mengimport Perisian sedemikian. &lt;br/> &lt;br/>Anda mungkin boleh mengemukakan maklumat atau kandungan (“Bahan”) kepada Perkhidmatan tersebut. HMD Global tidak menuntut pemilikan ke atas Bahan anda. Penyerahan Bahan oleh anda kepada Perkhidmatan tersebut tidak memindah hak pemilikan Bahan tersebut kepada HMD Global. HMD Global hanya menyiarkan Bahan tersebut dan tidak bertanggungjawab terhadap sebarang kawalan pengarang ke atasnya. Dengan mengemukakan Bahan kepada Perkhidmatan tersebut, anda memberi kepada HMD Global lesen seluruh-dunia, bukan eksklusif, yang boleh di sub-lesenkan, diserahhak, dibayar secara penuh, tanpa yuran royalti, berterusan dan boleh ditarik-balik untuk menggunakan, menyalin, dipersembahkan kepada umum, mempamerkan, mengedar dalam sebarang media dan mengubahsuai Bahan tersebut untuk menggabungkan Bahan tersebut ke dalam karya-karya lain, dan untuk memberikan sub-lesen yang seumpamanya setakat yang perlu untuk HMD Global membekalkan Perkhidmatan tersebut. Anda mungkin boleh mengubahsuai pemberian hak ini dalam tetapan privasi dan lain-lain tetapan bagi Perkhidmatan tersebut. &lt;br/> &lt;br/>Anda bertanggungjawab sepenuhnya untuk mendapatkan salinan data sandaran yang anda simpan dalam Perkhidmatan tersebut, termasuk Kandungan yang telah anda muat naik. Jika Perkhidmatan tersebut ditamatkan atau dibatalkan, HMD Global boleh memadamkan data anda secara kekal. HMD Global tidak bertanggungjawab untuk memulangkan data kepada anda selepas Perkhidmatan tersebut ditamatkan atau dibatalkan. &lt;br/> &lt;br/>&lt;b>5. Penggunaan Perkhidmatan&lt;/b> &lt;br/>Anda bersetuju untuk: &lt;br/>• Mematuhi undang-undang, Syarat-syarat dan berbudi bahasa; &lt;br/>• Menggunakan Perkhidmatan hanya bagi tujuan peribadi anda dan bukan komersil; &lt;br/>• Tidak mengemukakan Bahan yang menyalahi undang-undang, menyinggung, tidak tepat, mengelirukan, berbentuk cacian, lucah, mengganggu, berbentuk fitnah ataupun Bahan yang tidak sesuai; &lt;br/>• Mendapatkan sebarang kebenaran, keizinan atau lesen seperti yang telah disyaratkan oleh undang-undang untuk anda mengemukakan sebarang Bahan; &lt;br/>• Menghormati privasi orang lain; &lt;br/>• Tidak mengedar atau menyiarkan bahan berbentuk spam, fail yang keterlaluan besarnya, surat berantai, skim piramid, virus; &lt;br/>• Tidak menggunakan sebarang teknologi lain atau memulakan aktiviti-aktiviti lain yang boleh merosakkan Perkhidmatan tersebut, atau kepentingan atau harta pengguna-pengguna Perkhidmatan; &lt;br/>• Tidak menggunakan sebarang bentuk sistem atau cara automatik untuk mengakses, memperolehi, menyalin atau memantau mana-mana bahagian Perkhidmatan; dan &lt;br/>• Bertanggungjawab ke atas akibat yang berkaitan dengan Bahan yang anda siarkan. &lt;br/> &lt;br/>HMD Global boleh tetapi tidak berkewajipan untuk: &lt;br/>• Memantau atau menjadi pengantara ke atas mana-mana Kandungan atau Bahan; &lt;br/>• Menyingkirkan mana-mana Bahan daripada Perkhidmatan; dan &lt;br/>• Mengehadkan akses kepada mana-mana bahagian Perkhidmatan tersebut pada bila-bila masa mengikut budi bicara tunggalnya. &lt;br/> &lt;br/>&lt;b>6. Kandungan&lt;/b> &lt;br/>Sebelum memuat turun atau mengakses mana-mana Kandungan, sila semak sama ada Kandungan yang anda ingin akses itu adalah dihadkan mengikut umur atau ditandakan sebagai mungkin ‘menyinggung’ atau ‘lucah’. &lt;br/> &lt;br/>HMD Global tidak boleh dipertanggungjawabkan ke atas sebarang tuntutan atau kesalahan yang disebabkan atau dialami oleh anda akibat daripada akses anda ke Kandungan sedemikian. &lt;br/> &lt;br/>Anda bersetuju: &lt;br/>• Untuk menggunakan Kandungan hanya bagi tujuan peribadi sahaja, bukan bagi tujuan komersil; &lt;br/>• Untuk menggunakan Kandungan itu selaras dengan sekatan yang dinyatakan dalam undang-undang, syarat-syarat, garis panduan dan dasar tambahan atau pada halaman produk berkenaan yang berkaitan dengan Kandungan tersebut; &lt;br/>• Tidak membuat salinan, memberi, menjual, menjual semula, meminjam, menyewa, menawarkan, menyiar, menghantar, mengedar, memindahkan, mendedahkan kepada umum, menghasilkan semula, mengubahsuai, mempamerkan, mempersembahkan, mengeksploit secara komersil atau menjadikan Kandungan tersedia melainkan jika ianya dibenarkan dalam Syarat-syarat yang berkenaan dan anda perlu memaklumkan kepada HMD Global secara serta-merta tentang penggunaan tanpa kebenaran sedemikian; &lt;br/>• Tidak menyingkirkan, memintasi, membina balik, menyahsulit, ataupun meminda atau mengganggu mana-mana peraturan penggunaan yang berkenaan atau mencuba untuk memintasi pengurusan hak digital atau menyalin ciri-ciri perlindungan yang berkaitan dengan Kandungan tersebut atau lain-lain teknologi yang digunakan untuk mengawal akses kepada atau penggunaan Kandungan atau maklumat pengenalpastiannya; &lt;br/>• Tidak menggunakan sebarang sistem atau cara automatik, kecuali yang telah dibekalkan oleh kami, untuk membuat pilihan atau memuat turun Kandungan; dan &lt;br/>• Tidak memberikan kata laluan anda kepada sesiapa ataupun membenarkan orang lain mengakses ke Kandungan tersebut. Had ke atas penyalinan yang dikenakan kepada media berkenaan juga turut terpakai kepada Kandungan yang diakses sebagai sebahagian daripada Perkhidmatan ini. &lt;br/> &lt;br/>Kandungan tersebut dimiliki dan/atau dikawal oleh HMD Global dan/atau pemegang-pemegang lesen masing-masingnya dan dilindungi oleh undang-undang harta intelek. Pembekal Kandungan pihak ketiga bertanggungjawab sepenuhnya ke atas mana-mana Kandungan yang dibekalkan olehnya, mana-mana jaminan setakat mana bahawa jaminan sedemikian tidak dinafikan dan untuk mana-mana tuntutan yang mungkin anda ada berkenaan dengan Kandungan tersebut atau penggunaan Kandungan tersebut oleh anda. Walau bagaimanapun, HMD Global mungkin akan menguatkuasakan syarat-syarat perlesenan Kandungan pihak ketiga terhadap anda sebagai benefisiari pihak ketiga bagi syarat-syarat tersebut. Pembekal Kandungan pihak ketiga adalah merupakan benefisiari pihak ketiga di bawah Syarat-syarat ini dan boleh menguatkuasakan peruntukan-peruntukan yang secara langsung melibatkan Kandungan di mana mereka berhak. HMD Global boleh bertindak sebagai ejen untuk pembekal Kandungan pihak ketiga untuk membekalkan Kandungan tersebut kepada anda. HMD Global bukan satu pihak ke atas transaksi di antara anda dan pembekal Perkhidmatan pihak ketiga bagi Kandungan sedemikian. &lt;br/> &lt;br/>&lt;b>7. Dakwaan Pelanggaran Hak Cipta&lt;/b> &lt;br/>HMD Global menghormati hak harta intelek pihak ketiga. Jika anda ingin menghantarkan notis dakwaan pelanggaran hak harta intelek, termasuk dakwaan pelanggaran hak cipta, sila gunakan prosedur kami untuk mengemukakan Notis Pelanggaran. SEMUA PERTANYAAN YANG TIDAK MEMATUHI PROSEDUR INI TIDAK AKAN DILAYAN &lt;br/> &lt;br/>HMD Global menggunakan proses-proses yang telah ditetapkan dalam Peruntukan 17, Kod Perundangan Amerika Syarikat, Seksyen 512 untuk menjawab kepada notis pelanggaran hak cipta. Dalam keadaan wajar, HMD Global juga boleh menyahdayakan atau menamatkan akaun pengguna perkhidmatan HMD Global yang melakukan pelanggaran berulang. &lt;br/> &lt;br/>&lt;b>8. Notis&lt;/b> &lt;br/>HMD Global boleh menyiarkan notis dalam Perkhidmatan tersebut. HMD Global juga boleh menghantarkan notis kepada anda tentang produk-produk dan perkhidmatan kami ke alamat e-mel anda atau nombor telefon yang telah anda berikan kepada kami. Anda dianggap telah menerima notis-notis sedemikian selewat-lewatnya dalam masa tujuh (7) hari daripada tarikh HMD Global menghantar atau menyiarkannya. Penggunaan Perkhidmatan secara berterusan oleh anda menandakan bahawa anda telah menerima notis berkenaan tanpa mengira kaedah penghantaran. &lt;br/> &lt;br/>&lt;b>9. Yuran&lt;/b> &lt;br/>Penggunaan Perkhidmatan oleh anda mungkin atau boleh tertakluk kepada bayaran. &lt;br/> &lt;br/>Sebarang yuran yang dikenakan oleh HMD Global akan diumumkan secara berasingan sehubungan dengan Perkhidmatan tersebut. &lt;br/> &lt;br/>Penggunaan Perkhidmatan tersebut mungkin melibatkan penghantaran data menerusi rangkaian pembekal perkhidmatan anda. Harga yang tersenarai dalam Perkhidmatan tersebut tidak termasuk caj penghantaran data, mesej teks, mesej suara atau lain-lain caj bekalan perkhidmatan yang dikenakan oleh pembekal perkhidmatan rangkaian anda. &lt;br/> &lt;br/>HMD Global tidak bertanggungjawab ke atas sebarang pembayaran bagi mana-mana caj yang dikenakan oleh pembekal perkhidmatan anda. &lt;br/> &lt;br/>&lt;b>10. Syarat Tempahan dan Bayaran&lt;/b> &lt;br/>Tempahan bermaksud pilihan Kandungan berbayar dan/atau langganan kepada Kandungan yang dibekalkan oleh HMD Global dan yang tersedia dalam Perkhidmatan tersebut dan pengemukaan cara pembayaran, dan juga pengemukaan tempahan dengan memilih \"beli\", \"ok\", \"Saya terima\" atau lain-lain pengesahan penerimaan yang seumpamanya dalam aliran tempahan atau memberikan kenyataan penerimaan syarat-syarat lain yang dipaparkan kepada anda dalam aliran tempahan. &lt;br/> &lt;br/>Untuk membuat Tempahan dalam Perkhidmatan tersebut, anda mesti telag mencecah usia yang mencukupi dari segi undang-undang atau majoritinya berdasarkan kepada undang-undang yang berkenaan. Jika anda belum mencapai umur yang mencukupi, anda boleh membuat Tempahan hanya dengan kebenaran terdahulu daripada ibubapa atau penjaga sah anda. &lt;br/> &lt;br/>Anda bersetuju bahawa semua Tempahan yang dibuat adalah sah dan mengikatkan di sisi undang-undang. Semua Tempahan adalah tertakluk kepada penerimaan oleh HMD Global. &lt;br/> &lt;br/>Anda boleh membayar melalui kad kredit atau debit, bil pembekal perkhidmatan rangkaian atau lain-lain cara pembayaran jika tersedia. &lt;br/> &lt;br/>Kad kredit atau debit anda mesti mempunyai alamat bil dalam negara di mana Kandungan tersebut ditawarkan oleh Perkhidmatan tersebut. HMD Global akan mengenakan bayaran kepada kad kredit atau mendebit akaun bank anda dalam masa yang munasabah setelah anda membuat Tempahan. Semua pembayaran melalui kad kredit adalah tertakluk kepada semakan kesahihan dan kebenaran oleh pengeluar kad. &lt;br/> &lt;br/>Jika anda memilih kaedah pembayaran menerusi bil pembekal perkhidmatan rangkaian, caj-caj akan muncul dalam bil telefon mudah alih anda atau ditolak daripada akaun prabayar anda jika ianya adalah akaun prabayar. Sesetengah pembekal perkhidmatan rangkaian mungkin mengikatkan penggunaan Perkhidmatan kepada syarat-syarat dan peraturan tambahan termasuk meletakkan had ke atas amaun caj yang mungkin dengan bil pembekal perkhidmatan rangkaian. Caj yang melebihi had pembekal perkhidmatan rangkaian atau baki akaun mungkin akan ditolak. &lt;br/> &lt;br/>Anda bersetuju untuk membayar caj-caj yang berkaitan dengan Tempahan anda, untuk memastikan bahawa peralatan pembayaran yang digunakan adalah sah pada ketika transaksi dilakukan, bahawa anda adalah pemegang sah peralatan tersebut dan peralatan tersebut digunakan mengikut had kredit yang dibenarkan. &lt;br/> &lt;br/>Kandungan yang disampaikan adalah dilesenkan kepada anda. Anda bersetuju untuk menggunakan Kandungan demikian hanya seperti yang dibenarkan dalam Syarat ini dan dalam mana-mana syarat tambahan yang dipaparkan kepada anda dalam aliran tempahan. &lt;br/> &lt;br/>Perkhidmatan tersebut mungkin menawarkan langganan. Anda membenarkan Perkhidmatan tersebut untuk mengenakan caj berkala ketika dalam tempoh langganan. Perkhidmatan tersebut juga mungkin menawarkan tempoh percubaan. Jika Tempahan anda melibatkan tempoh percubaan (juga dikenali sebagai cuba-dan-beli), anda akan dikenakan bayaran apabila tempoh percubaan tersebut tamat, kecuali jika anda membatalkannya selaras dengan syarat-syarat langganan/percubaan. &lt;br/> &lt;br/>Harga-harga dalam Perkhidmatan tersebut boleh berubah dari masa ke semasa. Harga-harga termasuk cukai-cukai berkenaan yang dikenakan pada masa transaksi anda, kecuali ia dinyatakan di sebaliknya. Terdapat keadaan di mana anda dikenakan caj-caj tambahan oleh bank atau pembekal kad kredit anda berdasarkan kepada kadar pertukaran wang asing yang digunakan dan/atau yuran tambahan ditaksirkan. HMD Global tidak akan dipertanggungjawabkan untuk pembayaran yuran atau caj yang dikenakan oleh pihak bank atau pihak ketiga lain. &lt;br/> &lt;br/>&lt;b>11. Pembatalan dan Bayaran Balik&lt;/b> &lt;br/>Anda bersetuju kepada penyampaian Kandungan secara elektronik yang dilaksanakan secara serentak dengan Tempahan anda. Anda tidak boleh membatalkan Tempahan anda setelah ianya diproses. Sifat Kandungan tersebut adalah sedemikian di mana ianya tidak boleh dipulangkan. &lt;br/> &lt;br/>Jika selepas Tempahan anda dibuat dan anda mendapati dan memaklumkan kepada HMD Global dalam tempoh 48 hjam bahawa (a) Kandungan yang telah anda tempah mengalami kerosakan; (b) Kandungan yang dihantarkan kepada anda oleh HMD Global tidak sepadan dengan penerangan bagi Kandungan yang telah anda tempah melalui Perkhidmatan tersebut; atau (c) masalah teknikal melewatkan atau menghalang penghantaran Kandungan anda atau berlakunya berbilang tempahan yang disebabkan oleh masalah teknikal sedemikian, remedi tunggal dan eksklusif anda berkenaan dengan Kandungan tersebut adalah sama ada Kandungan itu digantikan, atau bayaran balik harga yang telah dibayar untuk Kandungan berkenaan, seperti yang ditentukan mengikut budi bicara HMD Global. &lt;br/> &lt;br/>Selain daripada keadaan yang dinyatakan, bayaran balik tidak akan ditawarkan. Jika anda mengalami mana-mana isu-isu di atas, sila hubungi Perkhidmatan Pelanggan HMD Global. &lt;br/> &lt;br/>Harap maklum bahawa Perkhidmatan Pelanggan HMD Global mungkin tidak dapat memproses permintaan bantuan pelanggan anda jika anda tidak dapat membekalkan ID transaksi anda, yang diberikan kepada anda oleh HMD Global selepas Tempahan anda dibuat dari Perkhidmatan tersebut. HMD Global hanya boleh memproses bayaran balik untuk Kandungan di mana jumlah harganya melebihi had wang yang diperuntukan dalam undang-undang tempatan yang berkenaan. &lt;br/> &lt;br/>&lt;b>12. Maklum Balas kepada HMD Global&lt;/b> &lt;br/>Dengan mengemukakan sebarang idea, maklum balas dan/atau cadangan (\"Maklum Balas\") kepada HMD Global menerusi Perkhidmatan tersebut atau cara-cara lain, anda mengakui dan bersetuju bahawa: (1) HMD Global kemungkinannya mempunyai idea pembangunan yang sama dengan Maklum Balas tersebut; (2) Maklum Balas anda tidak mengandungi sebarang maklumat sulit atau proprietari tentang anda atau mana-mana pihak ketiga; (3) HMD Global tidak tertakluk di bawah sebarang obligasi kerahsiaan berkenaan dengan Maklum Balas tersebut; (4) HMD Global bebas untuk menggunakan, mengedar, mengeksploitasi dan selanjutnya membangunkan dan mengubahsuai Maklum Balas tersebut bagi sebarang tujuan; dan (5) anda tidak berhak kepada sebarang jenis pampasan daripada HMD Global. &lt;br/> &lt;br/>&lt;b>13. Perkongsian Aktiviti Sosial dan Lokasi&lt;/b> &lt;br/>Anda boleh menggunakan ciri-ciri dalam Perkhidmatan tersebut untuk berkongsikan lokasi, status, kandungan, Bahan atau maklumat peribadi anda atau untuk berinteraksi dengan lain-lain pengguna, laman-laman dan perkhidmatan. Dengan menggunakan ciri-ciri tersebut anda bersetuju bahawa HMD Global boleh menggunakan dan membekalkan maklumat tersebut kepada lain-lain perkhidmatan dan orang yang telah anda pilih untuk berinteraksi dengan anda atau berkongsikan maklumat ini. Pengguna perkhidmatan tersebut dan orang berkenaan, seperti kenalan anda, dapat melihat lokasi, status dan/atau maklumat peribadi anda. Dengan menggunakan ciri-ciri ini anda bersetuju untuk tidak berkongsikan maklumat, Kandungan atau Bahan atau untuk tidak pautkan kepada sebarang perkhidmatan atau laman yang: (a) mengandungi kandungan atau lain-lain bahan yang menyalahi undang-undang atau tidak sesuai; atau (b) mengeksploitasikan hak harta intelek tanpa kebenaran atau menggalakkan pengguna melakukan kegiatan cetak rompak. Mana-mana interaksi tidak melibatkan HMD Global dan hanyalah di antara anda dan pengguna lain berkenaan. &lt;br/> &lt;br/>&lt;b>14. Ketersediaan dan Keperluan Teknikal&lt;/b> &lt;br/>Ketersediaan Kandungan dan Perkhidmatan tersebut mungkin berbeza-beza dan adalah tertakluk kepada budi bicara tunggal HMD Global. HMD Global secara jelas menafikan sebarang bentuk representasi atau jaminan bahawa mana-mana Kandungan atau Perkhidmatan tertentu akan disediakan. Perkhidmatan tersebut mungkin tidak boleh didapati di semua negara dan mungkin disediakan hanya dalam bahasa-bahasa tertentu sahaja. Perkhidmatan tersebut, operasinya dan sesetengah ciri-cirinya mungkin juga bergantung kepada rangkaian, keserasian peranti yang digunakan dan format-format kandungan yang disokong penggunaannya. &lt;br/> &lt;br/>Untuk mengakses ke Perkhidmatan tersebut, anda mungkin perlu memuat turun perisian tertentu yang dibangunkan oleh HMD Global atau oleh pihak lain. &lt;br/> &lt;br/>HMD Global boleh, mengikut budi bicaranya, menukar, membetulkan atau menghentikan Perkhidmatan tersebut secara keseluruhan atau sebahagian daripadanya. Perkhidmatan tersebut mungkin tidak boleh didapati ketika waktu penyelenggaraan dan lain-lain waktu. Untuk memastikan yang anda mempunyai perisian dan aplikasi yang terkini, peranti boleh secara automatik memeriksa ketersediaan kemas kini perisian dari HMD Global. Jika terdapat kemas kini dikesan anda akan diminta untuk membenarkan pemasangannya. Anda boleh menyahdayakan semakan kemas kini automatik menerusi tetapan dalam peranti anda. Anda juga boleh memasang perisian menerusi saluran kemas kini perisian yang boleh didapati. Jika HMD Global menganggap bahawa kemas kini Perisian tersebut adalah penting atau kritikal anda mungkin tidak boleh meneruskan penggunaan versi terdahulu Perisian tersebut. HMD Global boleh menghalang penggunaan versi terdahulu Perisian atau Perkhidmatan tersebut oleh anda sehingga anda memasang kemas kini baru. &lt;br/> &lt;br/>HMD Global boleh menyahdaya mana-mana Kandungan atau Perisian yang terkandung dalam akaun Perkhidmatan anda atas sebarang sebab dan menyingkirkan mana-mana Kandungan atau Perisian dan/atau menyahdayakan salinan mana-mana aplikasi pada peranti anda bagi melindungi Perkhidmatan, pembekal aplikasi, penyedia perkhidmatan tanpa wayar yang mana rangkaiannya anda gunakan untuk mengakses perkhidmatan atau lain-lain pihak yang terlibat atau yang mungkin terjejas. &lt;br/> &lt;br/>Perkhidmatan tertentu mungkin adalah versi pra pelancaran, misalnya pelancaran beta, dan mungkin tidak berfungsi dalam cara yang sama dengan versi akhir. HMD Global boleh menukar mana-mana versi Perkhidmatan atau Perisian secara ketara atau memutuskan untuk tidak melancarkan versi akhir. &lt;br/> &lt;br/>&lt;b>15. Pautan ke Laman dan Kandungan Pihak Ketiga&lt;/b> &lt;br/>HMD Global boleh menyertakan akses ke laman-laman dan perkhidmatan di Internet atau pra-muat klien yang membolehkan anda berinteraksi dengan laman-laman dan perkhidmatan yang dimiliki atau dikendalikan oleh pihak-pihak ketiga dan bukannya sebahagian daripada Perkhidmatan tersebut. Anda mesti menyemak dan bersetuju kepada syarat-syarat dan peraturan laman-laman atau perkhidmatan ini sebelum menggunakan laman-laman atau perkhidmatan ini. &lt;br/> &lt;br/>HMD Global tiada kawalan ke atas kandungan, laman atau perkhidmatan yang disediakan oleh pihak ketiga dan tidak akan bertanggungjawab ke atas perkhidmatan yang dibekalkan atau bahan-bahan yang dihasilkan atau disiarkan pada laman-laman atau perkhidmatan pihak ketiga ini. Pautan yang menghala ke laman pihak ketiga tidak bermaksud bahawa HMD Global memperakui laman tersebut atau produk-produk atau perkhidmatan yang dirujuk dalam laman web ini. &lt;br/> &lt;br/>Selain itu, anda dan pengguna lain boleh menghasilkan kandungan dan pautan kepada kandungan dalam Perkhidmatan tersebut yang sebaliknya tidak pernah dikemukakan kepada Perkhidmatan tersebut. HMD Global tidak bertanggungjawab ke atas kandungan atau pautan jenis ini. &lt;br/> &lt;br/>&lt;b>16. Pengiklanan&lt;/b> &lt;br/>Perkhidmatan tersebut mungkin merangkumi iklan. Pengiklanan boleh disasarkan kepada kandungan atau maklumat yang disimpan dalam Perkhidmatan, pertanyaan yang dibuat menerusi Perkhidmatan tersebut atau lain-lain maklumat. &lt;br/> &lt;br/>&lt;b>17. Data Peribadi&lt;/b> &lt;br/>Dasar Privasi dan mana-mana maklumat privasi tambahan yang dibekalkan kepada anda mentadbir penggunaan data peribadi anda. &lt;br/> &lt;br/>&lt;b>18. Had Liabiliti&lt;/b> &lt;br/>Perkhidmatan ini dibekalkan atas dasar “SEBAGAIMANA ADANYA” dan “SEBAGAIMANA TERSEDIA”. HMD Global tidak menjamin bahawa Perkhidmatan tersebut adalah bebas gangguan atau bebas daripada kesilapan atau bebas virus. Tiada jaminan dalam sebarang bentuk, sama ada secara nyata atau tersirat, termasuk tetapi tidak terhad kepada jaminan dari segi matlamat, bukan pelanggaran, kebolehdagangan atau kesesuaian untuk suatu tujuan tertentu, dibuat sehubungan dengan ketersediaan, ketepatan, kebolehpercayaan, maklumat atau kandungan Perkhidmatan ini. Anda bersetuju secara bertulis dan memahami bahawa penggunaan Perkhidmatan tersebut adalah di atas risiko sendiri dan anda adalah terdedah kepada kandungan daripada pelbagai sumber. &lt;br/> &lt;br/>Kecuali bagi liabiliti untuk kematian atau kecederaan peribadi yang disebabkan oleh kecuaian melampau atau salah laku yang sengaja, tiada sebarang keadaan di mana HMD Global boleh dipertanggungjawabkan atas sebarang kerosakan secara tidak langsung, secara tidak sengaja, berbentuk punitif atau berlanjutan yang disebabkan oleh penggunaan anda atau ketidakupayaan anda untuk menggunakan perkhidmatan ini. &lt;br/> &lt;br/>&lt;b>19. Ganti Rugi&lt;/b> &lt;br/>Anda bersetuju untuk mempertahankan dan melindungi HMD Global dari dan terhadap semua tuntutan pihak ketiga dan semua liabiliti, penilaian, kerugian, kos atau ganti rugi yang disebabkan oleh atau yang timbul daripada (i) pelanggaran Syarat oleh anda, (ii) pelanggaran anda atau pencabulan mana-mana hak harta intelek, lain-lain hak atau privasi pihak ketiga, atau (iii) penyalahgunaan Perkhidmatan tersebut oleh pihak ketiga di mana penyalahgunaan tersebut berlaku disebabkan oleh kegagalan anda untuk mengambil langkah-langkah yang munasabah bagi melindungi nama pengguna dan kata laluan anda terhadap penyalahgunaan. &lt;br/> &lt;br/>&lt;b>20. Lain-lain&lt;/b> &lt;br/> &lt;br/>&lt;b>20.1 Pilihan Undang-undang&lt;/b> &lt;br/>Syarat-syarat tersebut ditadbir oleh undang-undang Finland tanpa mengira percanggahan peruntukan undang-undang. &lt;br/> &lt;br/>&lt;b>20.2 Kesahihan&lt;/b> &lt;br/>Syarat-syarat tersebut tidak mengecualikan mahupun membataskan apa-apa hak mandatori anda di negara anda bermastautin yang tidak boleh diabaikan dari segi undang-undang. Jika suatu peruntukan Syarat-syarat tersebut didapati tidak sah, peruntukannya yang lain tidak akan terjejas dan peruntukan yang tidak sah tersebut akan digantikan dengan peruntukan sah yang paling hampir dengan hasil dan tujuan Syarat-syarat tersebut. Jika satu atau lebih peruntukan Syarat-syarat ini tidak relevan dengan penggunaan Perkhidmatan oleh anda, ia tidak akan menjejaskan kesahihan atau penguatkuasaan mana-mana peruntukan lain dalam Syarat-syarat atau keseluruhan Syarat-syarat. Jika terdapat sebarang percanggahan antara Syarat Perkhidmatan dan Dasar Privasi HMD Global ini, peruntukan Syarat Perkhidmatan HMD Global ini akan diguna pakai. Peruntukan dalam Syarat-syarat tersebut yang bertujuan untuk bertahan selepas penamatan pendaftaran anda akan kekal sah selepas pembatalan. &lt;br/> &lt;br/>&lt;b>20.3 Perubahan Syarat&lt;/b> &lt;br/>HMD Global boleh mengubahsuai Syarat-syarat tersebut pada bila-bila masa tanpa memberikan notis terlebih dahulu. Jika Syarat tersebut ditukar dalam bentuk material, dan bertentangan, HMD Global akan memberikan notis berasingan untuk memaklumkan tentang perubahan tersebut. &lt;br/> &lt;br/>Anda bertanggungjawab untuk menyemak Syarat-syarat secara berkala. Penggunaan Perkhidmatan tersebut secara berterusan oleh anda melambangkan persetujuan anda ke atas sebarang perubahan dan pengubahsuaian. &lt;br/> &lt;br/>&lt;b>21. Harta Intelek&lt;/b> &lt;br/>Perkhidmatan, Kandungan dan Perisian tersebut adalah dilindungi di bawah undang-undang hak cipta antarabangsa. HMD Global menuntut hak cipta dalam Perkhidmatan, Kandungan dan Perisiannya ke tahap maksimum yang dibenarkan oleh undang-undang. Tertakluk kepada Syarat-syarat, HMD Global mengekalkan semua hak, hak milik dan kepentingan dalam Perkhidmatannya, Kandungannya, Perisiannya dan dalam semua produk, perisian dan lain-lain ciri HMD Global bekalkan kepada anda atau digunakan oleh anda menerusi Perkhidmatan tersebut. &lt;br/> &lt;br/>&lt;b>22. Penyerahan Hak&lt;/b> &lt;br/>HMD Global boleh memperuntukkan hak dan tanggungjawabnya di bawah Syarat-syarat ini kepada korporat induknya, mana-mana anak syarikatnya atau kepada mana-mana syarikat di bawah kawalan yang serupa dengan HMD Global. Selain itu, HMD Global boleh memperuntukkan hak dan tanggungjawabnya di bawah Syarat-syarat ini kepada pihak ketiga berhubung dengan penggabungan, pengambilalihan, penjualan aset, mengikut operasi undang-undang atau sebaliknya.</string>
</resources>
