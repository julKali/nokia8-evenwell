<?xml version="1.0" encoding="utf-8"?>
<resources>
    <string name="hmd_service_terms_message">Teenuse kasutustingimused &lt;br/> &lt;br/>Jõustumise kuupäev 14. oktoober 2016 &lt;br/> &lt;br/>&lt;b>1. Nõustumus&lt;/b> &lt;br/>Käesolevad HMD Globali Teenuse Tingimused koos Privaatsuspoliitikaga ja kõik muud täiendavad tingimused ja informatsioon, mida võidakse pakkuda Teenuse osana (ühiselt „Tingimused“), reguleerivad Teie poolt teenuse, veebilehe, sisu ja tarkvara kasutamist (ühiselt Teenus). Teenuse kasutajaks registreerumise või teenuse või mõne selle osa kasutamise korral nõustute nende tingimustega. &lt;br/> &lt;br/>Tingimused moodustavad Teie ja HMD Global Oy, Bertel Jungin aukio 9, 02600 Espoo, Soome, sh tema tütarettevõtete ja tarnijate (ühisnimetusega HMD Global) vahelise lepingu, millega määratletakse teie ja HMD Globali õigused ning vastutused seoses teenusega. &lt;br/> &lt;br/>&lt;b>2. Vanusepiirang&lt;/b> &lt;br/>Teenuse kasutamiseks peate olema vähemalt 13-aastane. Kui olete noorem kui 13-aastane või vähemalt 13-aastane, kuid oma elukohas alaealine, peab Teie vanem või seaduslik eestkostja andma Teie eest nõusoleku Teie registreerimiseks ja teiepoolseks teenuse kasutamiseks. Isik, kes teeb registreeringu, peab olema teovõimeline. &lt;br/> &lt;br/>&lt;b>3. Registreerimine ja tühistamine&lt;/b> &lt;br/>Teenuse kasutamiseks võib Teil olla vajalik registreerida ja luua HMD konto koos kasutajanime ja salasõnaga, millele võivad kehtida eraldi tingimused. Teil võib olla vajalik esitada meile teatud isiku- ja muid andmeid. HMD Global võib kontrollida Teie e-posti aadressi, enne kui saate kasutada oma HMD kontot. Seadme esmakordsel kasutamisel ja iga kord, kui uuendate Nokia seadme tarkvara, saadetakse tekstisõnum HMD Globalile. HMD konto loomiseks on vajalik andmeedastus. Rakenduda võivad andmeedastuse tasud. &lt;br/> &lt;br/>Teenuse kasutajaks registreerimisel nõustute esitama tõest ja täielikku teavet ning esitatud teabe muutumisel seda uuendama. Olete kohustatud rakendama vajalikku hoolt oma kasutajanime ja salasõna kaitsmiseks väärkasutamise eest ning kohustute HMD Globalit koheselt teavitama mistahes väärkasutusest. Teenuse igasuguse kasutamise eest vastutate Teie isiklikult; kui olete alaealine, siis ka Teie vanem või seaduslik eestkostja. &lt;br/> &lt;br/>Kui soovite teenuse kasutamisest loobuda, võite oma registreeringu tühistada. Pärast tühistamist ei ole Teil enam juurdepääsu teenusele. HMD Global võib tühistada või piirata Teie juurdepääsu teenuse teatud osadele, kui HMD Global põhjendatult usub, et Te olete tingimusi rikkunud, või eelneva etteteatamisega juhul, kui Te ei ole teenusesse oma kasutajanimega sisse loginud viimase kuue (6) kuu jooksul. &lt;br/> &lt;br/>HMD Global ei vastuta Teie poolt teenusesse esitatud teabe või sisu eemaldamise või kadumise eest, välja arvatud Privaatsuspoliitikas sätestatud juhtudel ja korras. Teie või HMD Globali poolt teabe või sisu teenusest eemaldamise korral võib siiski mujale jääda jälgi või koopiaid. &lt;br/> &lt;br/>&lt;b>4. Litsentsid&lt;/b> &lt;br/>HMD Global annab Teile mitte-eksklusiivse, mitte-loovutatava litsentsi teenusele juurdepääsuks ja teenuse kasutamiseks rangelt kooskõlas tingimustega, mille HMD Global võib ühepoolselt igal ajal tagasi võtta või tühistada. Teenuse kasutamine ei anna Teile mistahes intellektuaalse omandi õigusi teenuses oleva informatsiooni või sisu suhtes. &lt;br/> &lt;br/>Osana teenusest võib HMD Global Teile pakkuda HMD Globali või tema litsensiaaride poolt arendatud sisu („Sisu”). HMD Global annab Teile mitte-eksklusiivse ja tähtajatu litsentsi sisu kasutamiseks selle kavandatud otstarbel, välja arvatud kui kohalduvates tingimustes või ostutellimuses on teisiti sätestatud. Osa sisu võib olla kättesaadav üksnes teatud geograafiliste piirkondade elanikele. Te olete seotud mistahes teatud konkreetse sisu, mida Te teenuse vahendusel omandate, suhtes rakendatavate piirangutega. Mistahes kolmandate osapoole sisu kasutamiseks omandatud litsents on siduv leping Teie ja kolmanda osapoole sisu pakkuja vahel. Teil on sisu suhtes ainult need õigused, mis on käesolevaga sõnaselgelt antud. &lt;br/> &lt;br/>Osana teenusest võib HMD Global Teile pakkuda HMD Globali või tema litsensiaaride poolt arendatud teatud tarkvara („Tarkvara”). Teiepoolne tarkvara kasutamine võib olla reguleeritud täiendavate tingimustega, millega Te peate enne tarkvara kasutamist nõustuma. Kui tarkvara suhtes ei ole kehtestatud täiendavaid tingimusi, siis kohalduvad järgmised tingimused: HMD Global annab Teile piiratud, mitte-eksklusiivse, mitte-loovutatava õiguse paigaldada ja kasutada tarkvara Teie arvutis ja/või mobiilseadmes. Te ei või tarkvara kopeerida, välja arvatud ühe tagavarakoopia tegemine arhiivi. Te ei või levitada, kasutamisõigust võõrandada, muuta, tõlkida, reprodutseerida, edasi müüa, all-litsentseerida, üürida, rentida, pöördprojekteerida või mistahes muul viisil proovida selgitada välja lähtekoodi või teha tuletatud töid tarkvarast. Avatud lähtekoodiga litsentsi kasutava tarkvara suhtes võivad kohalduda asjakohased avatud lähtekoodiga litsentsi tingimused. Tarkvara kasutamine Teie poolt näitab Teie nõustumist kohalduvate tingimustega. &lt;br/> &lt;br/>Tarkvara suhtes võivad rakenduda ekspordi piirangud vastavalt Ameerika Ühendriikide ekspordi haldamise regulatsioonidele või muudele impordi või ekspordi kontrollimise regulatsioonidele. Te nõustute rangelt järgima kõiki kohalduvaid impordi ja ekspordi regulatsioone ja olete teadlik, et Teil on kohustus hankida õigused sellise tarkvara ekspordiks, reekspordiks, üleviimiseks või impordiks. &lt;br/> &lt;br/>Teil võib olla võimalik edastada teenusesse informatsiooni või sisu („Materjal”). HMD Global ei esita Teie materjali osas omandiõiguse nõudeid. Materjali esitamine ei too kaasa materjali omandiõiguse üleminekut HMD Globalile. HMD Global üksnes edastab materjali ning ei vastuta selle toimetajakontrolli eest. Materjali teenusesse esitamisega annate Te HMD Globalile ülemaailmse, mitte-eksklusiivse, all-litsentseeritava, täielikult tasutud, litsentsitasu-vaba, tähtajatu ja tagasivõtmatu litsentsi materjali kasutamiseks, kopeerimiseks, avalikult esitamiseks, demonstreerimiseks, jagamiseks igasuguses meedias ja materjali muutmiseks, et ühendada materjal teistesse töödesse, ning anda sarnaseid all-litsentse ulatuses, mis on vajalik HMD Globali poolt teenuse osutamiseks. Teil võib olla võimalik kohandada seda litsentsi andmist teenuse privaatsus- ja muudes seadistustes. &lt;br/> &lt;br/>Andmetest, mille olete teenuses salvestanud, sealhulgas Teie poolt üleslaaditud sisust, tagavarakoopiate tegemise eest vastutate ainuisikuliselt Teie. Kui teenuse osutamine lõpetatakse või katkestatakse, võib HMD Global püsivalt Teie andmed kustutada. HMD Globalil ei ole mingisugust kohustust tagastada Teile andmeid pärast seda, kui teenus on lõpetatud või katkestatud. &lt;br/> &lt;br/>&lt;b>5. Teenuse kasutamine&lt;/b> &lt;br/>Te nõustute: &lt;br/>• tegutsema kooskõlas kohalduvate seaduste, tingimuste ja heade tavadega; &lt;br/>• kasutama teenust üksnes isiklikul, mitte-ärilisel otstarbel; &lt;br/>• mitte esitama ebaseaduslikku, solvavat, ebatäpset, eksitavat, ründavat, pornograafilist, ahistavat, laimavat või muul moel ebasobivat materjali; &lt;br/>• hankima kõik nõusolekud, load või litsentsid, mis võivad olla seaduse kohaselt nõutavad Teie poolt materjali esitamiseks; &lt;br/>• austama teiste isikute privaatsust; &lt;br/>• mitte levitama ega postitama rämpsposti, ebamõistlikult suuri faile, kettkirju, püramiidskeeme, viirusi; &lt;br/>• mitte kasutama muid tehnoloogiaid või algatama mistahes tegevusi, mis võivad kahjustada teenust või teenuse kasutajate huve või vara; &lt;br/>• mitte kasutama mistahes automaatseid süsteeme või vahendeid, et siseneda, omandada, kopeerida või seirata mistahes teenuse osa; ja &lt;br/>• võtma vastutuse Teie poolt postitatud materjaliga seotud tagajärgede eest. &lt;br/> &lt;br/>HMD Global võib, kuid ei ole kohustatud: &lt;br/>• seirata või modereerida mistahes sisu või materjali; &lt;br/>• eemaldada mistahes materjali teenusest; ja &lt;br/>• igal ajal omal valikul piirata juurdepääsu teenuse mistahes osale. &lt;br/> &lt;br/>&lt;b>6. Sisu&lt;/b> &lt;br/>Enne ükskõik millise sisu allalaadimist või avamist kontrollige, kas see sisu, mida Te soovite avada, on piiratud juurdepääsuga sõltuvalt vanusest või märgitud kui potentsiaalselt „solvav” või „paljastav”. &lt;br/> &lt;br/>HMD Global ei ole vastutav mingisuguste nõuete või solvangute eest, mida Teile esitatakse või mida kogete sellise sisu avamise tõttu. &lt;br/> &lt;br/>Te nõustute: &lt;br/>• kasutama sisu ainult isiklikel, mitte-kommertslikel eesmärkidel; &lt;br/>• kasutama sisu kooskõlas piirangutega, mis on sätestatud rakenduvates õigusaktides, täiendavates tingimustes, juhendites ja eeskirjades või toote lehtedel, mis kohalduvad antud konkreetsele sisu osale; &lt;br/>• mitte tegema koopiaid, andma, müüma, edasi müüma, laenama, rentima, pakkuma, edastama, saatma, jagama, üle kandma, avalikkusele kommunikeerima, reprodutseerima, modifitseerima, näitama, esitama, äriliselt kasutama ega sisu kättesaadavaks tegema, välja arvatud kui see on rakenduvate tingimustega lubatud, ja Te nõustute teavitama HMD Globalit koheselt igasugusest sellisest volitamata kasutusest; &lt;br/>• mitte eemaldama, mööda minema, pöördprojekteerima, dekrüpteerima või muul viisil muutma või mõjutama mistahes rakenduvaid kasutamise reegleid ning mitte üritama minna mööda digitaalsete õiguste haldamise või koopiate tegemise takistamise vahenditest, mis on seotud sisuga, või mistahes muudest tehnoloogiatest, mida kasutatakse sisu või tuvastamise teabe juurdepääsu või kasutamise kontrollimiseks; &lt;br/>• mitte kasutama sisu valimiseks ja allalaadimiseks mingisuguseid automaatseid süsteeme või vahendeid, välja arvatud meie poolt pakutavaid; ja &lt;br/>• mitte avaldama oma parooli ega muul viisil lubama teistel isikutel saada juurdepääsu sisule. Piirangud kopeerimisele, mis rakenduvad vastavale meediale, rakenduvad samuti sisule, millele saadakse juurdepääs käesoleva teenuse osana. &lt;br/> &lt;br/>Sisu on HMD Globali ja/või selle vastavate litsensiaaride omanduses ja/või kontrolli all ja seda kaitsevad intellektuaalse omandi seadused. Kolmandast isikust sisupakkuja on ainuisikuliselt vastutav mistahes tema pakutava sisu suhtes, mistahes garantiide suhtes ulatuses, milles need garantiid pole välistatud, ja kõikide nõuete suhtes, mis Teil võivad olla seoses selle sisu või Teie poolt selle sisu kasutamisega. Kuid HMD Global kui kolmanda isiku sisu litsentsi tingimuste alusel kasusaaja isik võib siiski Teilt nõuda nende tingimuste täitmist. Kolmandast isikust sisupakkujad on käesolevate tingimuste alusel kasusaavad kolmandad isikud ja võivad nõuda selliste tingimuste täitmist, mis otseselt puudutavad sisu, mille suhtes neil on õigusi. HMD Global võib tegutseda kolmandast isikust sisupakkuja esindajana Teile sisu pakkumisel. HMD Global ei ole Teie ja kolmandast isikust sellise sisu pakkuja vahelise tehingu osapool. &lt;br/> &lt;br/>&lt;b>7. Autoriõiguste rikkumise väited&lt;/b> &lt;br/>HMD Global austab kolmandate osapoolte intellektuaalse omandi õigusi. Kui soovite edastada teate intellektuaalse omandi õiguste rikkumise kohta, sh autoriõiguste rikkumise väite, kasutage selleks meie rikkumisteadete esitamise protseduure. KÕIK NEILE PROTSEDUURIDELE MITTEKOHASED PÄRINGUD JÄÄVAD TÄHELEPANUTA. &lt;br/> &lt;br/>HMD Global kasutab autoriõiguste rikkumise teadetele reageerimiseks protseduure, mis on sätestatud Ameerika Ühendriikide seadustiku (United States Code) 17. jaotise 512. jaos. Sobivatel asjaoludel võib HMD Global lõpetada või tühistada HMD Globali teenuste korduvrikkujatest kasutajate kontod. &lt;br/> &lt;br/>&lt;b>8. Teatised&lt;/b> &lt;br/>HMD Global võib teenuse raames teatisi postitada. HMD Global võib Teile toodete ja teenuste kohta teatisi saata ka e-posti aadressile või telefoninumbrile, mille Te meile andnud olete. Need teatised loetakse teie poolt kättesaaduks hiljemalt seitsme (7) päeva jooksul alates hetkest, millal HMD Global need saatis või postitas. Teie poolt jätkuv teenuste kasutamine tähendab, et olete kätte saanud kõik teatised, hoolimata kättetoimetamise viisist. &lt;br/> &lt;br/>&lt;b>9. Tasud&lt;/b> &lt;br/>Teie poolt teenuse kasutamine võib olla või võib muutuda tasuliseks. &lt;br/> &lt;br/>Igasugustest tasudest, mida HMD Global võtab, teavitatakse eraldi seoses teenusega. &lt;br/> &lt;br/>Teenuse kasutamisega võib kaasneda andmete ülekanne läbi Teie teenusepakkuja võrgu. Teenuses märgitud hinnad ei sisalda Teie teenusepakkuja võimalikke tasusid seoses andmete ülekande, tekstisõnumite, heli- ja teiste teenuste osutamisega. &lt;br/> &lt;br/>HMD Global ei võta mingisugust vastutust Teie teenusepakkuja poolt kehtestatud tasude maksmise eest. &lt;br/> &lt;br/>&lt;b>10. Tellimis- ja maksetingimused&lt;/b> &lt;br/>Tellimus tähendab teenuse raames kättesaadava ja HMD Globali poolt pakutava tasulise sisu valimist ja/või sisuga liitumist, sisestades makseviisi ja valides osta, ok, või nõustun või muu sarnane nõustumise kinnitus tellimise protsessis või esitades muu indikatsiooni nõustumise tingimuste kohta, mis on Teile kättesaadavad tellimise protsessis. &lt;br/> &lt;br/>Selleks et teenuse raames tellimust esitada, peate Te olema vanuses, millest alates Teid loetakse teovõimeliseks vastavalt kohalduvale õigusele. Kui Te ei ole jõudnud vanuseni, millest alates Teid teovõimeliseks loetakse, võite Te tellimusi esitada vaid Teie vanema või seadusliku eestkostja eelneval nõusolekul. &lt;br/> &lt;br/>Te nõustute, et kõik tellimused on õiguslikult kehtivad ja siduvad. Kõik tellimused sõltuvad HMD Globali poolt antavast nõusolekust. &lt;br/> &lt;br/>Te võite maksta krediit- või deebetkaardiga, võrguteenuse pakkuja arveldamisega või kasutades muud makseviisi, kui see on olemas. &lt;br/> &lt;br/>Teie krediit- või deebetkaardil peab olema arveldamise aadress riigis, kus teenusega sisu pakutakse. HMD Global võtab vastava summa maha Teie krediitkaardilt või pangakontolt mõistliku aja jooksul pärast seda, kui Te olete tellimuse teinud. Kõiki krediitkaardi makseid kontrollitakse ja autoriseeritakse kaardi väljastaja poolt. &lt;br/> &lt;br/>Kui Te valite võrguteenuse pakkuja arveldamise, ilmnevad tasud Teie mobiiltelefoni arvel või need lahutatakse Teie ettemakstud kontolt, kui tegemist on ettemakstud kontoga. Mõned võrguteenuse pakkujad võivad Teie poolt teenuse kasutamisele seada täiendavad tingimused, sealhulgas piirmäärade seadmine võimalikule tasude summale võrguteenuse pakkuja arveldamisel. Võrguteenuse pakkuja piirmäärasid või konto saldot ületavatest tasudest võidakse keelduda. &lt;br/> &lt;br/>Te olete nõus tasuma Teie tellimusega seonduvad tasud ja tagama, et maksevahend on tellimuse ajal kehtiv ja et Te olete maksevahendi õigustatud valdaja ja maksevahendit kasutatakse selle makselimiitide piires. &lt;br/> &lt;br/>Üle antav sisu litsentseeritakse Teile. Te nõustute kasutama sellist sisu üksnes nii, nagu lubatud käesolevates tingimustes ja kõikides täiendavates tingimustes, mis võidakse Teile esitada tellimise protsessis. &lt;br/> &lt;br/>Teenus võib pakkuda liitumisi (abonement). Liitumise perioodil volitate Te teenust rakendama perioodilist tasu. Teenus võib samuti sisaldada prooviperioodi. Kui Teie tellimus sisaldab prooviperioodi (samuti tuntud kui proovi-ja-osta), võib Teilt prooviperioodi lõppedes nõuda tasu, välja arvatud kui Te loobute vastavalt liitumise/proovimise tingimustele. &lt;br/> &lt;br/>Teenuse hinnad võivad aeg-ajalt muutuda. Hinnad sisaldavad kohalduvaid makse, mis kehtivad Teie tehingu tegemise ajal, kui pole öeldud teisiti. Võib esineda juhtumeid, kus Teie pank või krediitkaardi pakkuja võib nõuda täiendavaid tasusid kasutatavate valuutavahetuse kursside põhjal ja/või täiendavalt määratud tasusid. HMD Global ei vastuta pankade või mis tahes muu kolmanda osapoole kehtestatud tasude maksmise eest. &lt;br/> &lt;br/>&lt;b>11. Tühistamine ja raha tagastamine&lt;/b> &lt;br/>Te nõustute sisu elektroonilise kättetoimetamisega, mis algab samaaegselt Teie tellimuse esitamisega. Te ei saa oma tellimust tühistada, kui see on juba esitatud. Sisu olemus on selline, et seda pole võimalik tagastada. &lt;br/> &lt;br/>Juhul kui Te pärast tellimust avastate ja teavitate HMD Globali 48 tunni jooksul, et (a) sisu, mille te olete tellinud, on defekte; (b) sisu, mis HMD Global Teile kätte toimetab, ei vasta selle sisu kirjeldusele, mis Te teenuse kaudu tellisite; või (c) tehnilised probleemid tekitasid viivituse või ei võimaldanud Teie sisu kättetoimetamist või sellised tehnilised probleemid on põhjustanud tahtmatuid mitmekordseid tellimusi, on Teie ainuke õiguskaitsevahend seoses sellise sisuga kas sellise sisu asendamine või hinna, mis on sellise sisu eest tasutud, tagastamine, HMD Globali poolt kindlaks määratud tingimustel. &lt;br/> &lt;br/>Muudel juhtudel raha ei tagastata. Kui Te puutute kokku mis tahes ülalnimetatud probleemiga, võtke ühendust HMD Globali klienditeenindusega. &lt;br/> &lt;br/>Arvestage, et HMD Globalil ei pruugi olla võimalik Teie klienditeeninduse taotlust läbi vaadata, kui Te ei anna oma tehingu ID-d, mille HMD Global on Teile andnud pärast Teie tellimust teenusest. HMD Global võib tagastada raha üksnes sisu eest, mille koguhind ületab kohalduvas kohalikus õiguses sätestatud rahalise limiidi. &lt;br/> &lt;br/>&lt;b>12. Tagasiside HMD Globalile&lt;/b> &lt;br/>Esitades teenuse kaudu või muul viisil HMD Globalile ideid, tagasisidet ja/või ettepanekuid (Tagasiside), mõistate ja nõustute, et: (1) HMD Globalil võib olla tagasisidega sarnaseid arendusideid; (2) Teie tagasiside ei sisalda Teie või mis tahes kolmanda osapoole konfidentsiaalset või varalist informatsiooni; (3) HMD Globalil ei ole tagasiside suhtes konfidentsiaalsuskohustust; (4) HMD Global võib tagasisidet mis tahes eesmärgil vabalt kasutada, jagada, rakendada ja edasi arendada ning muuta; ja (5) Teil ei ole õigust saada HMD Globalilt mistahes kompensatsiooni. &lt;br/> &lt;br/>&lt;b>13. Sotsiaalsed tegevused ja asukoha jagamine&lt;/b> &lt;br/>Te võite kasutada teenuse funktsioone, et jagada oma asukohta, staatust, sisu, materjale või isiklikku informatsiooni, või et suhelda teiste kasutajatega, lehekülgede ja teenustega. Kasutades neid funktsioone, Te nõustute, et HMD Global võib kasutada ja anda sellist informatsiooni teistele teenustele ja isikutele, kellega Te otsustate suhelda või seda informatsiooni jagada. Nende teenuste kasutajad ja isikud, nagu näiteks Teie kontaktid, võivad näha Teie asukohta, staatust ja/või isiklikku informatsiooni. Kasutades selliseid funktsioone, Te nõustute mitte jagama informatsiooni, sisu ega materjali või linkima mistahes teenust või veebisaiti, mis: (a) sisaldab sisu või muud materjali, mis on ebaseaduslik või sobimatu; või (b) kasutab intellektuaalse omandi õigusi ilma loata või julgustab kasutajaid piraatlusele. Igasugune suhtlemine ei hõlma HMD Globali ja leiab aset üksnes Teie ja teis(t)e kasutaja(te) vahel. &lt;br/> &lt;br/>&lt;b>14. Kättesaadavus ja tehnilised nõuded&lt;/b> &lt;br/>Sisu ja teenuse kättesaadavus võib erineda ja allub täielikult HMD Globali äranägemisele. HMD Global keeldub sõnaselgelt andmast mistahes lubadust või tagatist, et mistahes kindel sisu või teenus on kättesaadav. Teenus ei pruugi olla kättesaadav kõikide riikides ja seda võidakse osutada vaid valitud keeltes. Teenus, tegevused ja teatavad funktsioonid võivad sõltuda ka võrgust, kasutatud seadmete kokkusobivusest ja toetatud sisuformaatidest. &lt;br/> &lt;br/>Selleks et teenusele juurde pääseda, võib Teil olla vaja alla laadida teatud tarkvara, mis on HMD Globali või muu osapoole arendatud. &lt;br/> &lt;br/>HMD Global võib vastavalt oma ainuisikulisele äranägemisele teenust täies ulatuses või osaliselt muuta, täiendada või katkestada. Teenus võib olla mitte kättesaadav hoolduspauside ja muul ajal. Selleks et tagada, et Teil on seadme tarkvara ja rakenduste viimane versioon, võib Teie seade kontrollida HMD Globali tarkvarauuenduste olemasolu. Nende leidmisel palutakse Teil installimine kinnitada. Te võite oma seadme sätetes automaatse uuenduste kontrollimise välja lülitada. Te võite installida tarkvara ka kättesaadavate tarkvarauuenduste kanalite kaudu. Kui HMD Global peab tarkvara uuendust oluliseks või väga tähtsaks, ei pruugi Teil olla võimalik jätkata tarkvara eelmise versiooni kasutamist. HMD Global võib takistada Teil tarkvara või teenuse eelmise versiooni kasutamist kuniks Te installite uuenduse. &lt;br/> &lt;br/>HMD Global võib tõkestada mistahes Teie teenuse kontol sisalduva sisu või tarkvara mistahes põhjusel ja kõrvaldada mistahes sisu või tarkvara ja/või tõkestada mistahes rakenduse koopiad Teie seadmes selleks, et kaitsta teenust, rakenduste pakkujaid, traadita ühenduse pakkujaid, üle kelle võrgu Te teenust kasutate, või mistahes teisi mõjutatud või potentsiaalselt mõjutatud osapooli. &lt;br/> &lt;br/>Konkreetne teenus võib olla väljaande eelversioon, näiteks beetaversioon, ja ei pruugi töötada selliselt, nagu töötab lõplik versioon. HMD Global võib oluliselt muuta igat teenuse või tarkvara versiooni või otsustada mitte väljastada lõplikku versiooni. &lt;br/> &lt;br/>&lt;b>15. Lingid kolmandate osapoolte veebisaitidele ja sisule&lt;/b> &lt;br/>HMD Global võib lisada juurdepääsu Interneti veebisaitidele või teenustele või juba laetud klientidele, mis võimaldavad Teil ühenduda veebisaitide või teenustega, mis kuuluvad kolmandatele osapooltele või mida haldavad kolmandad osapooled ja mis pole teenuse osa. Te peate selliste veebisaitide või teenuste tingimused üle vaatama ja nendega nõustuma enne selliste veebisaitide või teenuste kasutamist. &lt;br/> &lt;br/>Te nõustute, et HMD Global ei kontrolli kolmandate osapoolte sisu, veebisaite või teenuseid ega vastuta nendel kolmandate osapoolte veebisaitidel või teenustel osutatud teenuste või loodud või avaldatud materjali eest. Link kolmanda osapoole veebisaidile ei viita sellele, et HMD Global propageeriks seda veebisaiti või sellel veebisaidil kajastatud tooteid või teenuseid. &lt;br/> &lt;br/>Lisaks võite Teie ja teised kasutajad teenuse raames ka sisu luua ja lisada linke sisule, mida pole muul viisil teenusesse liidetud. HMD Global ei vastuta sellise sisu või linkide eest. &lt;br/> &lt;br/>&lt;b>16. Reklaamid&lt;/b> &lt;br/>Teenus võib sisaldada reklaame. Reklaamid võivad olla suunatud sisule või teenuses hoitavale informatsioonile, teenuse kaudu tehtud järelepärimistele või muule informatsioonile. &lt;br/> &lt;br/>&lt;b>17. Isikuandmed&lt;/b> &lt;br/>Teie isikuandmete kasutamist reguleerib Privaatsuspoliitika ja mistahes muu Teile kättesaadavaks tehtud täiendav privaatsust puudutav informatsioon. &lt;br/> &lt;br/>&lt;b>18. Vastutuse piirang&lt;/b> &lt;br/>Teenust pakutakse „OLEMASOLEVAL KUJUL” ja „VASTAVALT KÄTTESAADAVUSELE” põhimõttel. HMD Global ei garanteeri, et teenus toimib katkestusteta või on vaba vigadest ja viirustest. Seoses teenuse kättesaadavuse, täpsuse, usaldatavuse, informatsiooni või sisuga ei anta mistahes garantiid, ei otsest ega kaudset, sealhulgas garantiid seoses omandiga, rikkumiste puudumisega, kasutatavuse või sobivusega konkreetseks ülesandeks. Te nõustute ja teadvustate sõnaselgelt, et teenuse kasutamine toimub üksnes Teie enda riisikol ja et Te võite puutuda kokku erinevatest allikatest pärineva mitmesuguse sisuga. &lt;br/> &lt;br/>Välja arvatud vastutus surma ja kehavigastuse eest, mille on põhjustanud HMD Globali raske hooletus või tahtlik väärkäitumine, ei ole HMD Global vastutav mingisuguste otseste kahjude eest, mille on põhjustanud Teie poolt teenuse kasutamine või võimetus teenust kasutada. &lt;br/> &lt;br/>&lt;b>19. Kaitsmine nõuete eest&lt;/b> &lt;br/>Te nõustute kaitsma HMD Globali kõikide kolmandate isikute nõuete ja kõikide vastutuste, hinnangute, kaotuste, kulutuste ja kahjude eest, mis tulenevad (i) Teie poolt tingimuste rikkumisest, (ii) Teie poolt kolmanda osapoole mistahes intellektuaalse omandi õiguste, muude õiguste või privaatsuse rikkumisest või (iii) teenuse väärkasutamise eest kolmanda osapoole poolt, kui väärkasutamine osutus võimalikuks seeläbi, et Te ei kasutanud mõistlikke vahendeid oma kasutajanime ja parooli kaitsmiseks väärkasutamise eest. &lt;br/> &lt;br/>&lt;b>20. Muu&lt;/b> &lt;br/> &lt;br/>&lt;b>20.1 Kohalduv õigus&lt;/b> &lt;br/>Tingimustele kohaldub Soome õigus, olenemata selle rahvusvahelise eraõiguse sätetest. &lt;br/> &lt;br/>&lt;b>20.2 Kehtivus&lt;/b> &lt;br/>Tingimused ei välista ega piira mistahes kohustuslikke õigusi Teie riigis, millest ei ole seaduse kohaselt võimalik loobuda. Kui tingimuste säte osutub kehtetuks, ei mõjuta see teisi sätteid ja kehtetu säte asendatakse kehtiva sättega, mis on võimalikult lähedane tingimuste tulemusele ja eesmärgile. Juhul kui üks või mitu käesolevate tingimuste sätetest ei ole Teie poolt teenuse kasutamise suhtes asjakohane, ei mõjuta see tingimuste teiste sätete või tervikuna kogu tingimuste kehtivust ja täitmisele pööratavust. Vastuolu korral mistahes käesolevate HMD Globali teenuse tingimuste ja Privaatsuspoliitika vahel rakendatakse käesolevaid HMD Globali teenuse tingimusi. Tingimuste sätted, mis on mõeldud jääma kestma ka pärast Teie registreeringu tühistamist, jäävad pärast tühistamist jõusse. &lt;br/> &lt;br/>&lt;b>20.3 Muutused tingimustes&lt;/b> &lt;br/>HMD Global võib igal ajal muuta tingimusi ilma sellest eelnevalt ette teatamata. Kui tingimusi muudetakse oluliselt ja ebasoodsas suunas, annab HMD Global muudatusest eraldiseisva teatisega teada. &lt;br/> &lt;br/>Te vastutate tingimuste korrapärase ülevaatamise eest. Teenuse jätkuv kasutamine Teie poolt loetakse Teie nõustumiseks tehtud muutuste ja modifikatsioonidega. &lt;br/> &lt;br/>&lt;b>21. Intellektuaalne omand&lt;/b> &lt;br/>Teenus, sisu ja tarkvara on rahvusvaheliste autoriõiguste seaduste kaitse all. HMD Global on nõudnud endale oma teenuse, sisu ja tarkvara autoriõigused seaduse maksimaalses ulatuses. Tingimuste alusel jätab HMD Global endale kõik õigused, omandi ja huvid teenuses, selle sisus, tarkvaras ja kõikides teistes HMD Globali toodetes, tarkvaras ja muus varas, mida Teile teenuse kaudu pakutakse või mida Te kasutate. &lt;br/> &lt;br/>&lt;b>22. Loovutamine&lt;/b> &lt;br/>HMD Global võib loovutada enda õigusi ja kohustusi käesolevate tingimuste alusel oma emaühingule, oma tütarühingutele või mistahes äriühingule, mis on HMD Globaliga ühise kontrolli all. Täiendavalt võib HMD Global loovutada enda õigusi ja kohustusi käesolevate tingimuste alusel kolmandale osapoolele seoses ühinemisega, omandamisega, varade müügiga, seaduse alusel või muul juhul.</string>
</resources>
