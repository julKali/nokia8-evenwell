<?xml version="1.0" encoding="utf-8"?>
<resources>
    <string name="hmd_service_terms_message">Xidmət Şərtləri &lt;br/> &lt;br/>14 oktyabr 2016-cı il tarixindən etibarlıdır &lt;br/> &lt;br/>&lt;b>1. Qəbul etmə&lt;/b> &lt;br/>Bu HMD Global Xidmət Şərtləri, Məxfilik Siyasəti və bütün digər əlavə şərtlər və Xidmət çərçivəsində təmin edilmiş məlumatlarla birlikdə (birlikdə Şərtlər) sizin xidmətdən, sayt, məzmun və proqram təminatından istifadə etmənizi (birlikdə \"Service\") tənzimləyir. Qeydiyyatdan keçməklə və ya Xidmətdən və ya onun hər hansı hissəsindən istifadə etməklə bu Şərtləri qəbul edirsiniz. &lt;br/> &lt;br/>Bu Şərtlər sizinlə HMD Global Oy (Bertel Jungin aukio 9, 02600 Espoo, Finlandiya) həmçinin, onun törəmə şirkətləri və təchizatçıları (birlikdə “HMD Global”) arasında razılaşmadır və sizin və HMD Global-ın Xidmətlə bağlı hüquqlarınızı və öhdəliklərinizi müəyyən edir. &lt;br/> &lt;br/>&lt;b>2. Müvafiqlik&lt;/b> &lt;br/>Xidmətdən istifadə etmək üçün sizin ən azı on üç (13) yaşınız tamam olmalıdır. Yaşınız on üçdən (13) azdırsa və ya ən azı on üç (13) yaşındasınızsa, lakin yaşadığınız yerdə azyaşlı hesab olunursunuzsa, valideyniniz və ya hüquqi qəyyumunuz sizin adınızdan qeydiyyatınızı qəbul etməli və sizin Xidmətdən istifadənizi təsdiq etməlidir. Qeydiyyatı tamamlayan istənilən şəxsin hüquqi baxımdan buna səlahiyyəti olmalıdır. &lt;br/> &lt;br/>&lt;b>3. Qeydiyyat və Xitamvermə&lt;/b> &lt;br/>Xidmətdən istifadə etmək üçün siz qeydiyyatdan keçməli, ayrıca şərtlərlə tənzimlənən istifadəçi adı və parolu ilə HMD Hesabı yaratmalı ola bilərsiniz. Özünüzə dair müəyyən şəxsi və digər məlumatları bizə təqdim etməli ola bilərsiniz. HMD Global HMD Hesabınızdan istifadə etməmişdən əvvəl e-poçt ünvanınızı yoxlaya bilər. Cihazınızdan ilk dəfə istifadə etməzdən əvvəl və Nokia cihazının proqram təminatını hər dəfə yenilədikdə HMD Global-a mətn mesajı göndəriləcəkdir. HMD Hesabının yaradılması məlumat ötürülməsi tələb edəcək. Məlumat ötürülməsi xərcləri tətbiq oluna bilər. &lt;br/> &lt;br/>Xidmət üçün qeydiyyatdan keçdikdə doğru və tam məlumatları təmin edəcəyinizə və həmin məlumatları yeni saxlayacağınıza dair razılaşırsınız. Siz istifadəçi adınız və parolunuzun digərləri tərəfindən sui-istifadə edilməməsi üçün zəruri tədbirlər görməli və hər hansı sui-istifadəyə dair dərhal HMD Global-a məlumat verməlisiniz. Siz və sizin valideyniniz və ya azyaşlısınızsa, hüquqi qəyyumunuz bu Xidmətdən istifadəyə görə şəxsən məsuliyyət daşıyır. &lt;br/> &lt;br/>Xidmətdən istifadə etmək istəmədikdə, qeydiyyatınıza xitam verə bilərsiniz. Xitam verdikdən sonra siz artıq Xidmətə daxil ola bilməyəcəksiniz. HMD Global əsaslı şəkildə Şərtləri pozduğunuza inanarsa və ya son altı (6) ayda Xidmətə öz istifadəçi adınızla daxil olmamısınızsa, əvvəlcədən xəbərdarlıq etməklə, Xidmətin müəyyən hissələrinə girişinizi ləğv edə və ya məhdudlaşdıra bilər. &lt;br/> &lt;br/>Məxfilik Siyasətində qeyd olunanlar istisna olmaqla, HMD Global Xidmətə təqdim etdiyiniz məlumatın və ya məzmunun silinməsinə və ya itməsinə görə məsuliyyət daşımır. Məlumat və ya məzmun sizin tərəfinizdən və ya HMD Global tərəfindən Xidmətdən silindikdə, onun izləri və ya nüsxələri başqa bir yerdə qala bilər. &lt;br/> &lt;br/>&lt;b>4. Lisenziyalar&lt;/b> &lt;br/>Xidmətə, Şərtlərə uyğun şəkildə daxil olmaq və ondan istifadə etmək üçün HMD Global sizi istənilən vaxt HMD Global-ın qərarı ilə ləğv edilə bilən qeyri-müstəsna və başqasına ötürülə bilməyən lisenziya ilə təmin edir. Xidmətdən istifadə sizə Xidmətdə olan hər hansı məlumat və ya məzmuna görə heç bir əqli mülkiyyət hüquqları vermir. &lt;br/> &lt;br/>HMD Global xidmətin bir hissəsi olaraq sizi HMD Global və ya onun lisenziyaçıları tərəfindən hazırlanmış məzmun (Məzmun) ilə təmin edə bilər. Müvafiq Şərtlərdə və ya satınalma sifarişində başqa şəkildə müəyyən edilməyibsə, HMD Global sizi Məzmundan nəzərdə tutulan istifadə üçün qeyri-müstəsna və müddətsiz lisenziya ilə təmin edir. Müəyyən Məzmun növləri yalnız müəyyən coğrafi ərazilərinin əhalisi üçün nəzərdə tutula bilər. Siz Xidmət vasitəsilə əldə edilmiş xüsusi Məzmuna tətbiq olunan hər hansı məhdudiyyətə əməl etməlisiniz. Üçüncü tərəf Məzmunu üçün əldə edilmiş hər hansı lisenziya sizinlə üçüncü tərəfin Məzmun təminatçısı arasında razılaşmadır. Sizin yalnız burada ifadə edilmiş Məzmunla bağlı hüquqlarınız var. &lt;br/> &lt;br/>HMD Global Xidmətin bir hissəsi olaraq, sizi HMD Global və ya onun lisenziyaçıları (Proqram təminatı) tərəfindən hazırlanmış müəyyən proqram təminatı ilə təmin edə bilər. Sizin Proqram təminatından istifadəniz Proqram təminatını istifadə etməzdən əvvəl qəbul etməli olduğunuz ayrıca şərtlər və qaydalarla tənzimlənə bilər. Belə Proqram təminatına tətbiq olunan ayrıca şərtlər və qaydalar mövcud deyilsə, aşağıdakı şərtlər tətbiq olunur: HMD Global sizi Proqram təminatını kompüterinizdə və/və ya mobil cihazınızda quraşdırmaq və istifadə etmək üçün məhdud, qeyri-müstəsna, başqasına ötürülməyən hüquqla təmin edir. Tək bir ehtiyat arxiv nüsxəsi istisna olmaqla, Proqram təminatının nüsxəsini çıxartmaq olmaz. Siz Proqram təminatının mənbə kodunu paylaşdıra, ondan istifadə hüququnu ötürə, dəyişdirə, tərcümə edə, yenidən hazırlaya, yenidən sata, təkrar lisenziya verə, icarəyə verə, icarəyə götürə, üzərində mühəndislik təhlili apara və ya başqa şəkildə onu aşkarlamağa cəhd edə və ya ondan törəmə işlər yarada bilməzsiniz. Açıq mənbə lisenziyalı proqram təminatı üçün müvafiq açıq mənbə lisenziya şərtləri tətbiq olunur. Sizin Proqram təminatından istifadəniz tətbiq olunan hər hansı şərtləri və qaydaları qəbul etməniz mənasına gəlir. &lt;br/> &lt;br/>Proqram təminatı ABŞ İxrac Administrasiyası Qaydaları və digər idxal və ya ixraca nəzarət qaydaları əsasında ixrac nəzarəti ilə tənzimlənə bilər. Siz tətbiq olunan bütün idxal və ixrac qaydalarına ciddi şəkildə əməl edəcəyinizə razılaşırsınız və qəbul edirsiniz ki, bu cür Proqram təminatının ixracı, təkrar ixracı, ötürülməsi və ya idxalı üçün lisenziya almaq öhdəliyinə maliksiniz. &lt;br/> &lt;br/>Siz Xidmətə məlumat və ya məzmun (Material) göndərmək imkanına malik ola bilərsiniz. HMD Global sizin Materialınıza dair heç bir mülkiyyət iddiası irəli sürmür. Sizin Materialı təqdim etməyiniz Materialın mülkiyyət hüquqlarını HMD Global-a ötürmür. HMD Global yalnız Materialı ötürür və ona dair redaktəyə nəzarət edilməsinə məsuliyyət daşımır. Materialı Xidmətə təqdim etməklə, siz HMD Global-ı hər hansı medianı istifadə etmək, köçürmək, ictimaiyyətə elan etmək, nümayiş etdirmək, paylaşdırmaq və Materialı dəyişdirərək başqa işlərdə istifadə etmək və HMD Global tərəfindən Xidmətin təmin edilməsi məqsədilə oxşar sublisenziya vermək üçün bütün dünyada qeyri-müstəsna, təkrar lisenziya şəklində verilə bilən, təyin edilə bilən, tam ödənilmiş, rüsumsuz, müddətsiz və ləğvedilməyən lisenziya ilə təmin edirsiniz. Siz bu icazəni məxfilikdə və ya Xidmətin digər parametrlərində tənzimləyə bilərsiniz. &lt;br/> &lt;br/>Xidmətdə saxladığınız məlumatların, həmçinin yüklədiyiniz Məzmunun ehtiyat nüsxəsinin yaradılmasına görə yeganə məsuliyyəti siz daşıyırsınız. Xidmət dayandırılarsa və ya ləğv edilərsə, HMD Global məlumatlarınızı birdəfəlik silə bilər. Xidmət dayandırıldıqdan və ya ləğv edildikdən sonra HMD Global-ın məlumatları sizə qaytarmaq öhdəliyi mövcud deyil. &lt;br/> &lt;br/>&lt;b>5. Xidmətdən İstifadə&lt;/b> &lt;br/>Siz aşağıdakılarla razılaşırsınız: &lt;br/>• Müvafiq qanunlara, Şərtlərə və düzgün davranışa əməl etmək; &lt;br/>• Xidmətdən yalnız şəxsi, qeyri-ticari məqsədlərlə istifadə etmək; &lt;br/>• Qanunsuz, təhqiredici, qeyri-dəqiq, aldadıcı, nalayiq, pornoqrafik, narahatedici, iftiralı və ya başqa formada qeyri-müvafiq Material göndərməmək; &lt;br/>• Hər hansı Materialı təqdim etmək üçün qanunla tələb olunan hər hansı razılıqları, icazələri və ya lisenziyaları əldə etmək; &lt;br/>• Digərlərinin məxfiliyinə hörmət etmək; &lt;br/>• Spam, əsassız böyük fayllar, silsilə məktublar, piramida sxemləri, virusları yaymamaq və ya dərc etməmək; &lt;br/>• Xidmətə və ya Xidmət istifadəçilərinin maraq və ya əmlakına zərər vura biləcək hər hansı digər texnologiyalardan istifadə etməmək və ya digər fəaliyyətlər göstərməmək; &lt;br/>• Xidmətin hər hansı hissəsinə daxil olmaq, onu əldə etmək, surətini çıxarmaq və ya ona nəzarət etmək üçün hər hansı avtomatlaşdırılmış sistemlərdən və ya vasitələrdən istifadə etməmək; və &lt;br/>• Dərc etdiyiniz Materialla əlaqədar yaranan fəsadlara görə məsuliyyəti qəbul etmək. &lt;br/> &lt;br/>HMD Global aşağıdakıları edə bilər, lakin belə bir öhdəliyi yoxdur: &lt;br/>• Hər hansı Məzmun və ya Materialı müşahidə etmək və ya yüngülləşdirmək; &lt;br/>• Hər hansı Materialı Xidmətdən silmək; və &lt;br/>• Öz qərarı ilə istənilən vaxt Xidmətin hər hansı hissəsinə girişi məhdudlaşdırmaq. &lt;br/> &lt;br/>&lt;b>6. Məzmun&lt;/b> &lt;br/>Hər hansı Məzmunu endirməzdən və ya ona daxil olmazdan əvvəl daxil olmaq istədiyiniz Məzmunun yaşa görə məhdudiyyətini və ya potensial olaraq təhqiredici və ya açıq-saçıq olub-olmadığını yoxlayın. &lt;br/> &lt;br/>HMD Global sizin belə Məzmuna daxil olmanız nəticəsində yaranmış hər hansı iddia və ya məruz qaldığınız təhqirə görə məsuliyyət daşımır. &lt;br/> &lt;br/>Siz aşağıdakılarla razılaşırsınız: &lt;br/>• Məzmundan yalnız şəxsi, qeyri-ticari məqsədlərlə istifadə etmək; &lt;br/>• Məzmundan müvafiq qanunvericilikdə, əlavə şərtlərdə, təlimatlarda, siyasətlərdə və ya həmin Məzmun hissəsinə tətbiq edilən məhsul səhifələrində təsbit edilmiş məhdudiyyətlərə əsasən istifadə etmək; &lt;br/>• Müvafiq Şərtlərlə başqa bir hal qeyd olunmazsa, Məzmunun nüsxəsini çıxartmamaq, onu başqasına verməmək, satmamaq, yenidən satmamaq, icarəyə verməmək, təklif etməmək, yayımlamamaq, göndərməmək, paylamamaq, ötürməmək, ictimaiyyətə açıqlamamaq, yenidən istehsal etməmək, dəyişdirməmək, nümayiş etdirməmək, ticari məqsədlərlə istifadə etməmək və ya onu əlçatan etməmək və belə icazəsiz istifadəyə dair HMD Global-a dərhal məlumat vermək; &lt;br/>• Tətbiq olunan hər hansı istifadə qaydalarını silməmək, onlardan yan keçməmək, üzərində mühəndislik təhlili aparmamaq, şifrini açmamaq və ya başqa şəkildə dəyişməmək və ya onlara müdaxilə etməmək və ya Məzmunla və ya Məzmuna girişi və ya ondan istifadəyə nəzarət edən hər hansı digər texnologiyalar və ya onları təyin edən informasiya ilə bağlı rəqəmsal hüquqların idarə edilməsi və ya nüsxənin qorunması xüsusiyyətlərini pozmağa cəhd etməmək; &lt;br/>• Tərəfimizdən təqdim edilənlər istisna olmaqla, Məzmunun seçilməsi və ya endirilməsi üçün hər hansı avtomatlaşdırılmış sistemlər və ya vasitələrdən istifadə etməmək; və &lt;br/>• Parolu başqasına verməmək və ya başqa şəkildə digər şəxslərin Məzmuna daxil olmasına icazə verməmək. Müəyyən medianın köçürülməsinə tətbiq olunan məhdudiyyətlər bu Xidmətin bir hissəsi olaraq daxil olunmuş Məzmuna da tətbiq olunur. &lt;br/> &lt;br/>Məzmunun mülkiyyət hüquqları HMD Global və/və ya onun müvafiq lisenziya sahiblərinə aiddir və/və ya onlar tərəfindən idarə olunur və əqli mülkiyyət hüquqları ilə qorunur. Üçüncü tərəfin Məzmun təminatçısı təmin etdiyi hər hansı Məzmuna, hər hansı zəmanətlərə (belə zəmanətlərdən imtina edilməyibsə) və sizin həmin Məzmunla və ya ondan istifadənizlə bağlı hər hansı iddialarınıza görə tam məsuliyyət daşıyır. Lakin HMD Global üçüncü tərəfin Məzmununun lisenziya şərtlərini həmin şərtlərin üçüncü tərəfinin benefisiarı olaraq sizə tətbiq edə bilər. Üçüncü tərəfin Məzmun təminatçıları bu Şərtlər əsasında üçüncü tərəf benefisiarlardır və hüquqlara malik olduqları Məzmuna birbaşa aidiyyəti olan müddəaları tətbiq edə bilərlər. HMD Global, Məzmunun sizə çatdırılmasında üçüncü tərəfin Məzmun təminatçısı üçün vasitəçi rolunu oynaya bilər. HMD Global sizinlə üçüncü tərəfin Məzmun təminatçısı arasında belə Məzmunla bağlı əməliyyatın tərəfi deyil. &lt;br/> &lt;br/>&lt;b>7. Müəllif Hüquqlarının Pozulmasına dair İddialar&lt;/b> &lt;br/>HMD Global üçüncü tərəflərin əqli mülkiyyət hüquqlarına hörmət edir. Əgər siz əqli mülkiyyət hüququnun pozulması, o cümlədən müəllif hüququnun pozulması iddiaları ilə bildiriş göndərmək istəyirsinizsə, Qanunları Pozulması ilə bağlı Bildirişlərin göndərilməsi üçün prosedurlarımızdan istifadə edin. BU PROSEDURLA BAĞLI OLMAYAN BÜTÜN SORĞULAR CAVAB ALMAYACAQ. &lt;br/> &lt;br/>HMD Global müəllif hüququnun pozulması ilə bağlı bildirişlərə cavab vermək üçün Bənd 17, ABŞ Məcəlləsi, Bölmə 512-də qeyd olunan prosesləri istifadə edir. Müvafiq şəraitlərdə HMD Global həm də təkrar qanun pozucuları ola bilən HMD Global xidmətlərinin istifadəçilərinin hesablarını qeyri-aktiv edə və ya onlara xitam verə bilər. &lt;br/> &lt;br/>&lt;b>8. Bildirişlər&lt;/b> &lt;br/>HMD Global Xidmət daxilində bildirişlər dərc edə bilər. HMD Global həmçinin təqdim etdiyiniz e-poçt ünvanı və ya telefon nömrəsinə məhsullar və xidmətlər haqqında bildirişlər göndərə bilər. HMD Global tərəfindən göndərildikdən və ya dərc edildikdən ən geci yeddi (7) gün ərzində bu cür bildirişləri almış sayılırsınız. Çatdırılma metodundan asılı olmayaraq, Xidmətdən istifadə etməyə davam etməniz bildirişləri almanız mənasına gəlir. &lt;br/> &lt;br/>&lt;b>9. Tariflər&lt;/b> &lt;br/>Sizin Xidmətdən istifadənizə tarif tətbiq oluna bilər. &lt;br/> &lt;br/>HMD Global tərəfindən Xidmətlə bağlı tutulacaq hər hansı rüsumlar ayrıca elan ediləcək. &lt;br/> &lt;br/>Xidmətdən istifadə zamanı xidmət təminatçınızın şəbəkəsi ilə məlumat ötürülməsi baş verə bilər. Xidmətdə sadalanan qiymətlərə şəbəkə xidməti təminatçınızın tətbiq etdiyi mümkün məlumat ötürülməsi, mətn mesajı, səs və ya digər xidmət haqları daxil deyil. &lt;br/> &lt;br/>HMD Global xidmət təminatçınızın hər hansı haqlarını ödəməyə görə heç bir məsuliyyət daşımır. &lt;br/> &lt;br/>&lt;b>10. Sifariş və Ödəniş Şərtləri&lt;/b> &lt;br/>\"Sifariş\" dedikdə HMD Global tərəfindən təklif edilən və Xidmətdə mövcud olan ödənişli Məzmunun seçimi və/və ya Məzmuna abunə və ödəniş metodunun seçilməsi, həmçinin, \"al\", \"ok\", \"Qəbul edirəm\" seçməklə sifarişin göndərilməsi və ya sifariş axınında qəbulun digər oxşar şəkildə təsdiqi və ya sifariş axınında sizə təqdim olunan qəbul şərtlərinin digər şəkildə göstərilməsinin təmin edilməsi nəzərdə tutulur. &lt;br/> &lt;br/>Xidmət daxilində Sifariş yerləşdirmək üçün müvafiq qanunvericiliyə əsasən siz hüquqi səlahiyyət yaşına və ya yetkinlik yaşına çatmış olmalısınız. Əgər siz hüquqi səlahiyyət yaşına və ya yetkinlik yaşına çatmamısınızsa, yalnız valideyniniz və ya hüquqi qəyyumunuzun əvvəlcədən razılığı əsasında Sifarişlər yerləşdirə bilərsiniz. &lt;br/> &lt;br/>Siz bütün Sifarişlərin hüquqi baxımdan etibarlı və hüquqi qüvvəyə malik olduğunu qəbul edirsiniz. Bütün Sifarişlər HMD Global tərəfindən qəbul olunmadan asılıdır. &lt;br/> &lt;br/>Siz kredit və ya debet kartı, şəbəkə xidmət təminatçısının fakturası və ya mövcud digər ödəmə metodları ilə ödəyə bilərsiniz. &lt;br/> &lt;br/>Sizin kredit və ya debet kartınız Xidmətin Məzmunu təklif etdiyi ölkədə faktura ünvanına malik olmalıdır. HMD Global, Sifarişi verdiyinizdən sonra müvafiq vaxt ərzində ödənişi kredit kartınızdan və ya bank hesabınızdan çıxacaq. Kredit kartı ilə bütün ödəmələr etibarlılığın yoxlanması və kartı verən bank tərəfindən avtorizasiya ilə tənzimlənir. &lt;br/> &lt;br/>Əgər siz şəbəkə xidməti təminatçısının fakturasını seçsəniz, xərclər mobil telefon fakturanızda görünəcək və ya əvvəlcədən ödənilmiş hesabınız varsa, bu hesabdan çıxılacaq. Bəzi şəbəkə xidməti təminatçıları sizin Xidmətdən istifadənizi əlavə şərtlər və qaydalara tabe tuta bilər, həmçinin, şəbəkə xidməti təminatçısının fakturasına tətbiq edilən xərclərə limit müəyyən edə bilər. Şəbəkə xidməti təminatçısının limitlərini və ya hesab balansını keçən xərclər rədd edilə bilər. &lt;br/> &lt;br/>Siz Sifarişinizlə bağlı xərcləri ödəməyə, Sifariş zamanı ödəmə vasitəsinin etibarlı olduğuna, sizin həmin ödəmə vasitəsinin sahibi olduğunuza və ödəmə vasitəsinin kredit limitləri çərçivəsində istifadə edildiyinə dair razılaşırsınız. &lt;br/> &lt;br/>Təqdim edilmiş Məzmuna görə sizə lisenziya verilir. Siz belə Məzmundan yalnız bu Şərtlərdə və ya sifariş axınında sizə təqdim oluna bilən hər hansı əlavə şərtlərdə icazə verilmiş tələblər çərçivəsində istifadə etməyə razılaşırsınız. &lt;br/> &lt;br/>Xidmət abunələr təklif edə bilər. Siz abunə dövründə Xidmətin periodik olaraq sizdən haqq tələb etməsinə icazə verirsiniz. Xidmət həmçinin sınaq müddəti təklif edə bilər. Sifarişinizə sınaq müddəti (həmçinin sına və al adlanır) daxildirsə, abunə/sınaq şərtlərinə müvafiq olaraq onu ləğv etməsəniz, sınaq müddəti bitdikdən sonra sizdən haqq tutula bilər. &lt;br/> &lt;br/>Xidmətdəki qiymətlər vaxtaşırı olaraq dəyişə bilər. Başqa hal qeyd edilməyibsə, qiymətlərə əməliyyat zamanı qüvvədə olan vergilər daxildir. İstifadə edilən valyuta çevirməsi qiymətləri və/və ya qiymətləndirilən əlavə xərclər əsasında bank və ya kredit kartı təminatçısından əlavə tariflərin çıxılması halları ola bilər. HMD Global, bank və ya digər üçüncü tərəfin xidmət haqlarına və ya tariflərinin ödənməsinə görə heç bir məsuliyyət daşımır. &lt;br/> &lt;br/>&lt;b>11. Ləğvetmə və Geri ödəmələr&lt;/b> &lt;br/>Siz Məzmunun elektron şəkildə və Sifarişin yerləşdirilməsi ilə eyni vaxtda çatdırılacağına dair razılaşırsınız. Sifarişiniz emal edildikdən sonra onu ləğv edə bilməyəcəksiniz. Xarakter etibarilə Məzmunu geri qaytarmaq mümkün deyil. &lt;br/> &lt;br/>Sifariş etdikdən sonra (a) sifariş etdiyiniz Məzmunun tamamilə nöqsanlı olduğunu; (b) Xidmət vasitəsilə sifariş etdiyiniz Məzmunun HMD Global tərəfindən çatdırılmış Məzmunun təsviri ilə üst-üstə düşmədiyini; və ya (a) texniki problemlərin Məzmunun çatdırılmasını ləngitdiyini və ya buna mane olduğunu və ya təsadüfi çoxsaylı sifarişin belə texniki problemlərə səbəb olduğunu aşkarlasanız və dərhal buna dair 48 saat ərzində HMD Global-a məlumat versəniz, sizin belə Məzmunla bağlı yeganə və müstəsna kompensasiyanız HMD Global-ın qərarı ilə ya bu Məzmunun dəyişdirilməsi və ya belə Məzmun üçün ödənilmiş məbləğin sizə geri qaytarılmasıdır. &lt;br/> &lt;br/>Başqa heç bir geri ödəmə mövcud deyil. Yuxarıda qeyd edilən məsələlərin hər hansı biri ilə qarşılaşdığınız halda HMD Global Müştəri Xidmətləri ilə əlaqə saxlayın. &lt;br/> &lt;br/>Nəzərə alın ki, Xidmətdən Sifarişi etdiyiniz zaman HMD Global tərəfindən sizə verilmiş əməliyyat ID-nizi təqdim edə bilmədiyiniz təqdirdə HMD Global Müştəri Xidmətləri tərəfindən sizin müştəri dəstəyi sorğunuzun cavablandırması mümkün olmaya bilər. HMD Global yalnız cəmi qiymət müvafiq yerli qanunvericiliklə təsbit edilmiş pul limitindən çox olduğu hallarda Məzmun üçün geri ödəmələri icra edir. &lt;br/> &lt;br/>&lt;b>12. HMD Global-a cavab&lt;/b> &lt;br/>Xidmət və ya digər vasitələrlə, hər hansı ideya, rəy və/yaxud təklifləri (\"Rəy\") HMD Global-a göndərməklə, siz etiraf edir və razılaşırsınız ki: (1) HMD Global-ın Rəyə oxşar inkişaf ideyaları ola bilər; (2) Rəyiniz siz və ya hər hansı üçüncü tərəfin məxfi və ya mülkiyyətlə bağlı məlumatını ehtiva etmir; (3) HMD Global Rəylə əlaqədar hər hansı məxfilik öhdəliyinə malik deyil; (4) HMD Global Rəydən istənilən məqsəd üçün azad şəkildə istifadə edə, onu paylaya, sui-istifadə edə və sonra hazırlaya və dəyişdirə bilər; və (5) sizin HMD Global-dan hər hansı növlü kompensasiya hüququnuz yoxdur. &lt;br/> &lt;br/>&lt;b>13. Sosial Fəaliyyətlər və Yerin Paylaşılması&lt;/b> &lt;br/>Siz yerinizi, statusunuzu, məzmunuzu, Materialları və ya şəxsi məlumatları paylaşmaq üçün və ya digər istifadəçilər, saytlar və xidmətlərlə əlaqə yaratmaq üçün Xidmətin funksiyalarından istifadə edə bilərsiniz. Bu funksiyalardan istifadə etməklə, siz HMD Global-ın həmin məlumatlardan istifadə edə bilməsi və onları sizin əlaqə saxladığınız və ya bu məlumatları paylaşdığınız digər xidmətlərə və şəxslərə təqdim edə bilməsi ilə razılaşırsınız. Bu xidmətlərin istifadəçiləri və şəxslər, məsələn, sizin əlaqələriniz sizin yerinizi, statusunuzu və/və ya şəxsi məlumatlarınızı görə bilər. Bu xüsusiyyətlərdən istifadə edəndə: (a) qanunsuz və ya qeyri-müvafiq məzmun və ya digər materialı ehtiva edən; və ya (b) icazə olmadan əqli mülkiyyət hüquqlarını istismar edir və ya istifadəçiləri piratlığa cəsarətləndirən informasiya, Məzmun və ya Materialı paylaşmamağa və hər hansı xidmət və ya saytı əlaqələndirməməyə razılaşırsınız. Hər hansı qarşılıqlı əlaqənin HMD Global-a aidiyyəti yoxdur və yalnız sizinlə digər istifadəçi(lər) arasındadır. &lt;br/> &lt;br/>&lt;b>14. Mövcudluq və Texniki Tələblər&lt;/b> &lt;br/>Məzmunun və Xidmətin mövcudluğu fərqlənə bilər və HMD Global-ın xüsusi qərarına tabedir. HMD Global hər hansı müəyyən Məzmunun və ya Xidmətin mövcud olacağına dair hər hansı zəmanət və ya təminatdan imtina edir. Xidmət bütün ölkələrdə təklif olunmaya və yalnız seçilmiş dillərdə ola bilər. Xidmət, əməliyyatlar və bəzi funksiyalar şəbəkədən, istifadə edilən cihazın uyğunluğundan və dəstəklənən məzmun formatlarından asılı ola bilər. &lt;br/> &lt;br/>Xidmətə daxil olmaq üçün siz HMD Global və ya başqa bir tərəfin hazırladığı xüsusi proqram endirməli ola bilərsiniz. &lt;br/> &lt;br/>HMD Global öz qərarı ilə Xidməti qismən və ya tam şəkildə dəyişdirə, ona düzəliş edə və ya onu dayandıra bilər. Xidmət təmir fasilələri və digər vaxtlarda mümkün olmaya bilər. Cihaz üçün ən son proqram təminatı və proqramlarının mövcud olduğunu təmin etmək üçün cihaz avtomatik olaraq HMD Global-da proqram təminatı yeniləmələrini yoxlaya bilər. Hər hansı yeniləmə aşkarlanarsa, sizdən quraşdırmanı təsdiqləməniz xahiş olunacaq. Siz cihazınızda parametrlər vasitəsilə yeniləmələrin avtomatik yoxlanılmasını qeyri-aktiv edə bilərsiniz. Siz həmçinin mümkün proqram yeniləməsi kanalları vasitəsilə proqram təminatını quraşdıra bilərsiniz. HMD Global, Proqram təminatı yeniləməsini vacib və ya zəruri hesab edərsə, Proqram təminatının əvvəlki versiyasından istifadə etməyə davam etməniz mümkün olmaya bilər. Yeniləməni quraşdırana kimi HMD Global, Proqram təminatının və ya Xidmətin əvvəlki versiyasından istifadə etmənizə mane ola bilər. &lt;br/> &lt;br/>HMD Global hər hansı səbəbdən Xidmət hesabınızda mövcud olan hər hansı Məzmun və ya Proqram təminatını qeyri-aktiv edə və hər hansı Məzmun və ya Proqram təminatını silə bilər və/və ya Xidməti, proqram təminatçılarını, xidmətə daxil olduğunuz mobil operatorları və ya hər hansı digər təsirə məruz qalan və ya qala biləcək tərəfləri qorumaq üçün hər hansı proqramın cihazınızdakı nüsxələrini qeyri-aktiv edə bilər. &lt;br/> &lt;br/>Hər hansı müəyyən xidmət ilkin buraxılış versiyası, məsələn, beta buraxılışı ola bilər və yekun versiya kimi işləməyə bilər. HMD Global, Xidmətin və ya Proqram təminatının hər hansı versiyasını əhəmiyyətli dərəcədə dəyişə və ya yekun versiyanı istifadəyə verməməyə qərar verə bilər. &lt;br/> &lt;br/>&lt;b>15. Üçüncü Tərəf Saytlarına və Məzmuna Keçidlər&lt;/b> &lt;br/>HMD Global-a İnternetdəki saytlara və xidmətlərə giriş və ya üçüncü tərəflərə məxsus və ya onların idarə etdiyi saytlar və xidmətlərlə əlaqə saxlamağa imkan verən və Xidmətin bir hissəsi olmayan əvvəlcədən yüklənmiş proqramlar ehtiva edə bilər. Siz bu saytlardan və ya xidmətlərdən istifadə etməzdən əvvəl həmin saytların və ya xidmətlərin şərtlərini və qaydalarını oxumalı və onlarla razılaşmalısınız. &lt;br/> &lt;br/>HMD Global üçüncü tərəfin məzmun, saytlar və ya xidmətləri üzərində heç bir nəzarətə malik deyil və göstərilən xidmətlərə və bu üçüncü tərəf saytları və ya xidmətlərində yaradılmış və ya dərc edilmiş materiallara görə heç bir məsuliyyət daşımır. Üçüncü tərəfin saytlarına keçid HMD Global tərəfindən həmin saytların və ya saytlardakı məhsul və ya xidmətlərin dəstəklənməsi mənasını vermir. &lt;br/> &lt;br/>Bundan əlavə, siz və digər istifadəçilər Xidmətdə, başqa formada Xidmətə təqdim edilməmiş məzmun və keçidlər yarada bilərsiniz. HMD Global bu növ məzmun və ya keçidlərə görə məsuliyyət daşımır. &lt;br/> &lt;br/>&lt;b>16. Reklamlar&lt;/b> &lt;br/>Xidmətə reklamlar daxil ola bilər. Reklamların hədəfi Xidmətdə saxlanmış məzmun və ya məlumat, Xidmət vasitəsilə verilmiş suallar və ya digər məlumatlar ola bilər. &lt;br/> &lt;br/>&lt;b>17. Şəxsi Məlumatlar&lt;/b> &lt;br/>Məxfilik Siyasəti və sizə təqdim edilmiş məxfiliklə bağlı hər hansı əlavə məlumatlar sizin şəxsi məlumatlardan istifadənizi tənzimləyir. &lt;br/> &lt;br/>&lt;b>18. Məsuliyyətin Məhdudlaşdırılması&lt;/b> &lt;br/>Xidmət OLDUĞU KİMİ və MÖVCUD OLDUĞU KİMİ təmin edilir. HMD Global Xidmətin fasiləsiz, xəta və ya virusdan azad olacağına dair zəmanət vermir. Xidmətin mövcudluğu, düzgünlüyü, etibarlılığı, informasiyası və məzmununa dair heç bir birbaşa və ya dolayı zəmanət, o cümlədən (lakin bununla məhdudlaşdırılmadan) ada, müəllif hüquqlarının pozulmamasına, satışa yararlığa və ya xüsusi məqsədlər üçün yararlılığına dair zəmanət verilmir. Siz Xidmətdən istifadə edərkən təhlükələrə dair özünüzün məsuliyyət daşıdığınıza və müxtəlif mənbələrdən məzmuna məruz qalacağınıza dair razılaşırsınız və bunu qəbul edirsiniz. &lt;br/> &lt;br/>Ümumi səhlənkarlıq və ya qəsdən sui-istifadə nəticəsində ölüm və ya yaralanma hallarına dair cavabdehlik istisna olmaqla, heç bir halda HMD Global sizin Xidmətdən istifadəniz və ya istifadə edə bilməməniz nəticəsində baş vermiş hər hansı dolayı, gözlənilməz, cəza xarakterli və ya nəticə etibarı ilə yaranmış zərərə görə heç bir cavabdehlik daşımır. &lt;br/> &lt;br/>&lt;b>19. Sığortalamaq&lt;/b> &lt;br/>Siz (i) sizin Şərtləri pozmanız, (ii) sizin hər hansı əqli mülkiyyət hüquqlarını, üçüncü tərəfin digər hüquqları və ya məxfiliyini pozmanız və ya (iii) istifadəçi adınızı və parolunuzu sui-istifadədən qorumaq üçün müvafiq addımlar atmamanız səbəbindən üçüncü tərəfin Xidmətdən sui-istifadə etməsi nəticəsində yaranmış üçüncü tərəflərin bütün iddiaları və öhdəlikləri, qiymətləndirmələr, itkilər, xərclər və ya zərərlərə dair HMD Global-ı müdafiə edəcəyinizə və təzminat verəcəyinizə dair razılaşırsınız. &lt;br/> &lt;br/>&lt;b>20. Digər müddəalar&lt;/b> &lt;br/> &lt;br/>&lt;b>20.1 Tətbiq edilən qanunvericilik&lt;/b> &lt;br/>Bu Şərtlər digər qanunların müddəaları ilə ziddiyyət təşkil edib-etməməsindən asılı olmayaraq, Finlandiyanın qanunları ilə tənzimlənir. &lt;br/> &lt;br/>&lt;b>20.2 Etibarlılıq&lt;/b> &lt;br/>Bu Şərtlər yaşadığınız ölkədə mövcud olan və qanunla ləğv edilə bilməyən hər hansı hüquqlarınızı istisna etmir və ya məhdudlaşdırmır. Şərtlərin hər hansı müddəası etibarsız olarsa, bu, qalan müddəalara təsir etməyəcək və etibarsız müddəa Şərtlərin nəticəsinə və məqsədinə müvafiq olan etibarlı müddəa ilə əvəz ediləcək. Bu Şərtlərin bir və ya bir neçə müddəası sizin Xidmətdən istifadəniz müvafiq olmazsa, bu, Şərtlərin hər hansı digər müddəasının və ya Şərtlərin bütövlükdə tətbiqinə və ya etibarlılığına təsir etməyəcəkdir. HMD Global-ın bu Xidmət Şərtləri və Məxfilik Siyasəti ilə hər hansı ziddiyyət baş verərsə, HMD Global Xidmət Şərtləri üstün tutulacaq. Şərtlərin qeydiyyatınıza xitam verildikdən sonra da qüvvədən düşməyən müddəaları xitam verilmədən sonra etibarlı qüvvəyə malikdir. &lt;br/> &lt;br/>&lt;b>20.3. Şərtlərə Dəyişikliklər&lt;/b> &lt;br/>HMD Global əvvəlcədən xəbərdarlıq etmədən Şərtlərə dəyişiklik edə bilər. Şərtlər əhəmiyyətli dərəcədə əks istiqamətdə dəyişərsə, HMD Global dəyişikliyə dair ayrıca bildiriş göndərəcəkdir. &lt;br/> &lt;br/>Siz şərtləri mütəmadi olaraq nəzərdən keçirməyə dair məsuliyyət daşıyırsınız. Sizin Xidmətdən istifadə etməyə davam etməniz hər hansı dəyişiklik və ya modifikasiya ilə razı olmanız mənasına gəlir. &lt;br/> &lt;br/>&lt;b>21. Əqli Mülkiyyət&lt;/b> &lt;br/>Xidmət, Məzmun və Proqram təminatı beynəlxalq müəllif hüquqları qanunları ilə qorunur. HMD Global öz Xidməti, Məzmunu və Proqram təminatına görə qanunla icazə verilən çərçivədə müəllif hüquqlarına malikdir. Şərtlərə müvafiq olaraq, HMD Global Xidmətə, onun Məzmununa, Proqram təminatına və bütün digər HMD Global məhsullarına, proqram təminatına və Xidmət vasitəsilə sizə təqdim edilmiş və ya sizin istifadə etdiyiniz digər mülkiyyətə dair bütün hüquq, ad və maraqları özündə saxlayır. &lt;br/> &lt;br/>&lt;b>22. Təyinetmə&lt;/b> &lt;br/>HMD Global bu Şərtlər əsasında yaranmış hüquqlarını və öhdəliklərini öz korporativ əsas, törəmə şirkətlərinə və ya HMD Global ilə birgə nəzarətə malik hər hansı şirkətə təyin edə bilər. Bundan əlavə, HMD Global bu Şərtlər əsasında yaranmış hüquqlarını və öhdəliklərini aktivlərin birləşdirilməsi, satılması, alınması ilə bağlı və ya qanunun tələbi və ya başqa halda üçüncü tərəfə təyin edə bilər.</string>
</resources>
